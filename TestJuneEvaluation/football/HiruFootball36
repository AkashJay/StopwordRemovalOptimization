ජර්මනියට පැමිණි දහස් සංඛ්‍යාත ආසියාතික සංක්‍රමණිකයන් හේතුවෙන් එහි ක්‍රිකට් පිළිබඳ නව උද්යෝගයක් ඇති වී තිබෙනවා. මේ වන විට එහි ක්‍රිකට් කණ්ඩායම් 220ක් ලියාපදිංචි වී ඇති අතර, ක්‍රීඩකයන් 5000ක් පමණ ක්‍රිකට් ක්‍රීඩාවේ නිරත වන බව විදෙස් වාර්තා සදහන් කළා. විශේෂයෙන් ජර්මනියට පැමිණි ඇෆ්ගනිස්ථාන සහ පාකිස්තාන ජාතිකයන් මෙලෙස ක්‍රිකට් ක්‍රීඩාවේ නිරත වන බව සදහන්. 1858 වසරේ සිට ජර්මනියේ ක්‍රිකට් ක්‍රීඩාව ක්‍රියාත්මක වුවද එරට ජාතික කණ්ඩායම මෙතෙක් ප්‍රධාන පෙළේ තරඟවලට ඉදිරිපත්වීම සඳහා දස්කම් දක්වා නැහැ. කෙසේ නමුත්, ජර්මනියේ ජනප්‍රියතම ක්‍රීඩාව වන්නේ පාපන්දු ක්‍රීඩාවයි.