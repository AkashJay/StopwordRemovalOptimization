දකුණු කොරියා - ශ‍්‍රී ලංකා මිත‍්‍රත්ව වයස 19 න් පහළ පාපන්දු තරගාවලිය ආරම්භ කරමින් පොල්ගහවෙල මහජන ක‍්‍රීඩාංගණයේ පැවැති තරගයකදී පොල්ගහවෙල ලීගය පරදවා ගෝල 8-0 ක විශිෂ්ට ජයක් ලබා ගැනීමට කෑගල්ල ලීගයේ ක‍්‍රීඩකයෝ සමත්වුහ. කොළඹ ලීගය සහ හලාවත ලීගය අතර බැද්දගාන ක‍්‍රීඩාංගණයේදී පැවැති තරගයකින් කොළඹ ලීගය ගෝල 7-1 ක ජයක් ලබා දස්කම් දැක්වීය. ශ‍්‍රී ලංකා පාපන්දු සම්මේලනය සංවිධානය කරන මෙම තරගාවලිය ඉදිරි මාස දෙකක කාලයක් පුරා පැවැත්වීමට නියමිතය. තරගාවලියට දිවයිනේ ලීග 58 කින් කණ්ඩායම් ඉදිරිපත්ව සිටිති. තරගාවලියේ මුලික වටයේ තරග ප‍්‍රතිඵල: මන්නාරම ලීගය විසින් වලිකාමන් ලීගය පරාජය කරන ලදී. (4-2) ගම්පහ ලීගය විසින් බියගම ලීගය පරාජය කරන ලදී. (5-1) ඇඹිලිපිටිය ලීගය විසින් සීතාවක ලීගය පරාජය කරන ලදී. (2-1) නාවලපිටිය ලීගය සහ ගම්පොළ ලීගය අතර තරගය විස`දුමකින් තොරයි. (1-1) කෑගල්ල ලීගය විසින් පොල්ගහවෙල ලීගය පරාජය කරන ලදී. (8-0) වත්තල ලීගය විසින් දිවුලපිටිය ලීගය පරාජය කරන ලදී. (2-0) මාතර ලීගය විසින් අම්බලන්ගොඩ ලීගය පරාජය කරන ලදී. (2-1) කොළඹ ලීගය විසින් හලාවත ලීගය පරාජය කරන ලදී. (7-1) - 090 