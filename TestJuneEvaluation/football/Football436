‘කොත්මලේ චොක්ස්’ කුසලන සඳහා පැවැත්වෙන වයස 19 න් පහළ අන්තර් පාසල් පාපන්දු තරගාවලියේ තරගයකදී ආනන්ද විදුහලට එරෙහිව ගෝල 4-0 ක ජයක් ලැබීමට කොළඹ ජාත්‍යන්තර පාසල සමත් විය. තරගයේ පළමු භාගය නිමා වන විට ගෝල 2-0 ක් ලෙස ඉදිරියෙන් සිටි කොළඹ ජාත්‍යන්තර පාසල, දෙවැනි භාගයේදී තවත් ගෝල 2 ක් රැස්කරමින් පහසුවෙන්ම තරගය ජයගත්තේය. ඩෙවින් කැබේ, ශෝ කබූතා සහ ජුන් සූ කවුන් යන කී‍්‍රඩකයෝ කොළඹ ජාත්‍යන්තර පාසල වෙනුවෙන් ගෝල ලබාගත්හ. කොළඹ ජාත්‍යන්තර පාසලට තරගාවලියේ අවසන් 8 දෙනා අතරට පැමිණීමට නම් ඉදිරියේදී පැවැත්වෙන තරග වලදී කඳාන ද මැසිනොද් විදුහල සහ කොටහේන ශාන්ත බෙනඩික් විදුහල පරාජය කළ යුතුය. - 036 