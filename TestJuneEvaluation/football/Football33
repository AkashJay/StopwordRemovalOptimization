වයස 19 න් පහළ අන්තර් පාසල් පාපන්දු තරගාවලියේ I කාණ්ඩයේ අවසන් මහ තරගය මරදාන ශාන්ත ජෝෂප් විදුහල සහ කළුතර සිරි කුරුස විදුහල අතර හෙට (21 වැනිදා) පස්වරු 4.00 සිට රාජගිරිය ජනක රණවක කී‍්‍රඩාංගණයේදී පැවැත්වේ. අවසන් පූර්ව වටයේදී දඬුවම් පහර 4-3 ක් ලෙස කොළඹ හමීඞ් අල් හුසේනි විදුහල පරාජය කරමින් ශාන්ත ජෝෂප් විදුහල අවසන් මහ තරගයට සුදුසුකම් ලබාගත් අතර සිරි කුරුස විදුහල අවසන් මහ තරගයට සුදුසුකම් ලබාගත්තේ ගෝල 2-1 ක් ලෙස මීගමුව මාරිස්ටෙලා විදුහල පරාජය කරමිනි. ශ්‍රී ලංකා පාසල් පාපන්දු සංගමය මෙම තරගාවලිය සංවිධානය කරයි. -036 