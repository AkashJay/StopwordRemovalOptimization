අන්තර් සමාජ පළමු කොටසේ ‘ඩයලොග්’ කුසලාන ලීග් රග්බි තරගාවලියේ හයවැනි සතියේ තරග ආරම්භ කරමින් නාවික හමුදා පිල සහ යුද හමුදා පිල අතර කොළඹ පැරණි තුරග තරග පිටියේදී අද (14) පස්වරුවේ පැවැති තරගයෙන් නාවික හමුදා ක‍්‍රීඩකයෝ ලකුණු 48-3 ක පහසු ජයක් ලැබූහ. නාවික හමුදා පිල තරගයේ පළමු අර්ධ අවසන් වන විට ලකුණු 36-3 ක් ලෙස පෙරමුණ ගත්තේය. නාවික හමුදාවට ගෝල 5 කින්, උත්සාහක දිනුම් 2 කින් සහ දඩුවම් පහරකින් ලකුණු එකතු විය. යුද හමුදාව දඩුවම් පහරක් පමණක් සාර්ථක කළේය. - 048 