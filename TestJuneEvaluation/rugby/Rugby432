අන්තර් පාසල් වයස 20 න් පහළ ‘සිංගර්’ කුසලාන ලීග් රග්බි තරගාවලියේ පළමු කොටසේ සිවුවැනි සතියේ කොළඹ රාජකීය විදුහල සහ ශාන්ත ජෝශප් විදුහල අතර පෙරේදා (23) සී. ආර්. පිටියේදී පැවැති තරගය ලකුණු 27-27 ක් ලෙස සම තත්ත්වයෙන් අවසන් විය. ශාන්ත ජෝශප් විදුහල පළමු අර්ධය අවසන් වන විට ලකුණු 24-10 ක් ලෙස පෙරමුණේ පසුවුවද රාජකීය විදුහල් ක‍්‍රීඩකයෝ දෙවැනි අර්ධයේදී තවත් ලකුණු 17 ක් රැස්කරමින් තරගය සම කිරීමට සමත් වූහ. ශාන්ත ජෝශප් විදුහල ගෝල 3 කින්, දඩුවම් පහරකින් සහ ඩ්‍රොප් ගෝලයකින් ලකුණු රැස්කළේය. රාජකීය විදුහල ගෝල 2 කින්, උත්සාහක දිනුම් 2 කින් සහ දඩුවම් පහරකින් ලකුණු ලැබීය. - 048 