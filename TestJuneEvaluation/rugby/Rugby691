අන්තර් සමාජ පළමු කොටසේ ‘ඩයලොග්’ කුසලාන ලීග් රග්බි තරගාවලියේ දෙවැනි වටයේ හැව්ලොක්ස් පිල සහ ගුවන් හමුදා පිල අතර රත්මලාන ගුවන් හමුදා ක‍්‍රීඩාංගණයේදී අද (16) පැවැති තරගයෙන් හැව්ලොක්ස් ක‍්‍රීඩකයෝ ලකුණු 38-5 ක පහසු ජයක් ලැබීමට සමත් වූහ. හැව්ලොක්ස් පිල ගෝල හතරකින් සහ උත්සාහක දිනුම් දෙකකින් ලකුණු 38 රැස් කළේය. ගුවන් හමුදා පිලට හැකිවූයේ උත්සාහක දිනුමක් පමණි. හැව්ලොක්ස් පිල තරගයේ ආරම්භයේ සිට පාලනය සියතට ගනිමින් පළමු අර්ධය අවසන් වන විට ලකුණු 19-5 ක් ලෙස පෙරමුණ ගැනීමට සමත් විය. - 048 