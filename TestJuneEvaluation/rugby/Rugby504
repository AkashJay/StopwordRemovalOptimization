අන්තර් පාසල් වයස 20 න් පහළ ‘සිංගර්’ කුසලාන ලීග් රග්බි තරගාවලියේ පළමු කාණ්ඩයේ කුසලාන ශූරතා වටයේ තරග ආරම්භ කරමින් තරග තුනක් හෙට (28) පැවැත්වේ. මෙම තරග තුන පල්ලෙකැළේ, ගල්කිස්ස සහ කොළඹ ක‍්‍රීඩාංගණවලදී පැවැත්වීමට නියමිතය. පළමු සතියේ සිවුවැනි තරගය ලබන 30 වැනිදා වෙස්ලි විදුහල සහ ඉසිපතන විදුහල අතර කොළඹ රාජකීය විදුහල් රග්බි පිටියේදී පැවැත්වීමට නියමිතය. සාන්ත තෝමස් විදුහල සහ ඉසිපතන විදුහල පළමු වටයේ සහභාගි වූ තරග පහම ජය ලබා පළමු සහ දෙවැනි කොටස්වල පළමු ස්ථාන හිමිකර ගනිමින් කුසලාන ශූරතා වටයට පැමිණ සිටියි. කුසලාන ශූරතා වටයේ පළමු සතියේ තරග කාලසටහන මැයි 28 - මහනුවර ත‍්‍රිත්ව විදුහල සහ ගල්කිස්ස විද්‍යා විද්‍යාලය අතර පල්ලෙකැළේ රග්බි පිටියේදී මැයි 28 - කොළඹ රාජකීය විදුහල සහ ශාන්ත පීතර විදුහල අතර රාජකීය විදුහල් රග්බි පිටියේදී මැයි 28 - ගල්කිස්ස සාන්ත තෝමස් විදුහල සහ කටුගස්තොට ශාන්ත අන්තෝනි විදුහල අතර සාන්ත තෝමස් විදුහල් ක‍්‍රීඩාංගණයේදී මැයි 30 - වෙස්ලි විදුහල සහ ඉසිපතන විදුහල අතර කොළඹ රාජකීය විදුහල් රග්බි පිටියේදී 