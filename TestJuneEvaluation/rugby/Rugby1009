ඩයලොග් වෙළෙඳසේවා 2014 සත් සාමාජික රග්බි තරගාවලිය කණ්ඩායම් 39 ක සහභාගීත්වයෙන් අද (30 දා) කොළඹ සී. ආර්. ඇන්ඞ් එෆ්. සී. ක‍්‍රීඩාංගණයේදී ආරම්භ වේ. තරගාවලියේ සමාරම්භක දිනයේ (මැයි 30 දා) තරග ප.ව. 2.30 සිට ප.ව.7.30 දක්වාද දෙවැනි දිනයේ (මැයි 31 දා) තරග පෙ.ව. 8.30 සිට ප.ව. 6.00 දක්වාද තෙවැනි සහ අවසන් දිනයේ තරග පෙ.ව.8.30 සිට ප.ව. 6.30 දක්වාද තරග පැවැත්වීමට සංවිධායක වෙළෙඳ සේවා රග්බි පාපන්දු සංගමය සැලසුම් කර තිබේ. මෙම තරගාවලිය සඳහා නවක කණ්ඩායම් දෙකක් වන බෙල්කෝ ඒසියා සහ ඇට්ටියුන් ලංකා කණ්ඩායම් ප‍්‍රථම වරට ඉදිරිපත්ව සිටිති. වෙළෙඳසේවා පාපන්දු රග්බි සංගමය විසින් 44 වැනි වරටත් සංවිධානය මෙම තරගාවලියට ඉතිහාසයේ වැඩිම කණ්ඩායම් සංඛ්‍යාවක් මෙවර තරග වැදීම විශේෂත්වයකි. තරගාවලිය සඳහා ඩයලොග් සමාගම 12 වැනි වරට අනුග‍්‍රහය දක්වයි. තරගාවලිය කුසලාන, පළග, බඳුන සහ පළිහ වශයෙන් පැවැත්වේ. කුසලාන තරගාවලිය සඳහා කාණ්ඩ දෙකකින් කණ්ඩායම් 10 ක් ද, බඳුන තරගාවලිය සඳහා කාණ්ඩ 4 කින් කණ්ඩායම් 15 ක්ද පළිහ තරගාවලිය සඳහා කාණ්ඩ හතරකින් කණ්ඩායම 14 ක්ද තරග වැදීමට නියමිත අතර අදාළ ජයග‍්‍රාහී සහ අනුශූර කණ්ඩායම් සඳහා සැම්සුන් වර්යේ ජංගම දුරකථන ලබාදීමට නියමිතය. පසුගිය 2013 වසරේ පැවැති මෙම තරගාවලිය සඳහා කණ්ඩායම් 34 ක් ක‍්‍රීඩා කළ අතර එහිදී කුසලාන ජයග‍්‍රහණය කිරීමට මාස් හෝල්ඩින් ‘ඒ’ කණ්ඩායම සමත් විය. ජෝන් කීල්ස් ‘බී’ කණ්ඩායම පළග ශූරතාව දිනා ගැනීමට සමත් විය. බඳුන ශූරතාව දිනා ගැනීමට සිටිසන්ස් සංවර්ධන බැංකු කණ්ඩායම සමත් වූ අතර පළිහ ශූරතාව දිනා ගැනීමට බ‍්‍රැන්ඩික්ස් එසන්ටියල්ස් ආයතනය සමත් විය. කුසලාන සඳහා තරග කරන කණ්ඩායම් 10 ‘ඒ’ කාණ්ඩය - මාර්ස් හෝල්ඩින් ‘ඒ’, ඩයලොග් ‘ඒ’, ජෝන් කීල්ස් ‘බී’, ඇක්සස් ගෲප් ‘ඒ’ සහ සම්පත් බැංකුව ‘බී’ කාණ්ඩය - නේෂන් ලංකා ෆිනෑන්ස්, මාස් හෝල්ඩින්ස් ‘බී’, ජෝන් කීල්ස් ‘ඒ’, ඩයලොග් ‘බී’, ඇක්සස් ගෲප් බී’ බඳුන සඳහා තරග වදින කණ්ඩායම් 15 ‘සී’ කාණ්ඩය - සිටිසන් සංවර්ධන බැංකුව, ජනශක්ති ඉන්ෂුවරන්ස්, හච් ටෙලිකොමිනිකේෂන් ‘ඞී’ කාණ්ඩය - කොමර්ෂල් බැංකුව, අමානා බැංකුව, බ‍්‍රැන්ඩික්ස් එසන්ටයිල්ස්, එන්ට‍්‍රස්ට් ගෲප් ඊ. කාණ්ඩය - එස්.එල්. ඉන්ෂුවරන්ස්, කොමර්ෂල් ලීසිං, නේෂන් ට‍්‍රස්ට් බැංකුව, එස්.එස්.බී.සී. ‘ඒ’ ‘එෆ්’ කාණ්ඩය - කොමර්ෂල් ක්‍රෙඩිට් ඇන්ඞ් ෆිනෑන්ස්, ශ‍්‍රී ලංකා ඉන්ෂුවරන්ස්, බෙල්කෝ ඒසියා ඇන්ඞ් කදුරට කුඩ පළිහ සඳහා තරග වදින කණ්ඩායම් 14 ‘ජී’ කාණ්ඩය - ලංකා දුම්කොළ සංස්ථාව, සෙන්ට‍්‍රල් ෆිනෑන්ස්, එක්ස්පෝලංකා සමූහය, එච්.ඞී.පී.එල් ‘එච්’ කාණ්ඩය - අමානා තකාෆුල් ඉන්ෂුවරන්ස්, ශ‍්‍රී ලංකා තේ තැරව්කරුවන්, එල්. බී. ෆිනෑන්ස්, රේන්කෝ ‘අයි’ කාණ්ඩය - එස්. එස්. බී. සී. එන්.ඞී.බී. බැංකුව, ඇට්ටියුන් ලංකා ‘ජේ’ කාණ්ඩය - වර්තූසා, හයිඩ‍්‍රාමනිස්, මිලේනියම් අයි.ටී - 033 