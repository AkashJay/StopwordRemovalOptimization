අන්තර් සමාජ පළමු කොටසේ ‘ඩයලොග්’ කුසලාන ලීග් රග්බි තරගාවලියේ දෙවැනි වටයේ සිවුවැනි සතිය යටතේ වැලිසර නාවික හමුදා ක‍්‍රීඩාංගණයේදී ඊයේ (07) පස්වරුවේ පැවැති තරගයේදී ලකුණු 40-20 කින් ගුවන් හමුදා පිල පරාජය කිරීමට නාවික හමුදා ක‍්‍රීඩකයෝ සමත් වූහ. පළමු අර්ධය අවසන් වන විට ලකුණු 21-20 ක් ලෙස නාවික හමුදාව ලකුණකින් පෙරමුණේ පසු විය. නාවික හමුදාව දෙවැනි අර්ධයේදී ගෝල දෙකක් සහ උත්සාහක දිනුමක් සම්පූර්ණ කරමින් ජය තහවුරු කළේය. ජයග‍්‍රාහි නාවික හමුදා පිල ගෝල 5 කින් සහ උත්සාහක දිනුමකින් ලකුණු ලැබූ අතර ගුවන් හමුදාව ගෝල 2 කින් සහ දඩුවම් පහර 2 කින් ලකුණු ලැබීය. -048 