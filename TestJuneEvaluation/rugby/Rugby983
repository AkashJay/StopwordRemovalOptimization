ශ‍්‍රී ලංකා සත් සාමාජික රග්බි පිල සිංගප්පූරුවේදී අද (10) අවසන් වූ ආසියානු සත් සාමාජික රග්බි තරගාවලියේ පළග ශූරතාව දිනා ගත්තේය. ශ‍්‍රී ලංකා ක‍්‍රීඩකයෝ පළග ශූරතා අවසන් මහ තරගයේදී ලකුණු 40 - 0 ක් ලෙස චීන තායිපේ පිල පරාජය කිරීමට සමත් වූහ. මේ වසරේ ශ‍්‍රී ලංකා පිල මීට පෙර සහභාගි වූ සත් සාමාජික තරගාවලි තුනේදීම අවසන් පූර්ව වටයට සුදුසුකම් ලැබූව ද මෙවර අර්ධ අවසන් පූර්ව තරගයේදී චීනය හමුවේ ලකුණු 17 - 12 ක් ලෙස අනපේක්‍ෂිත පරාජයක් ලැබීම නිසා ශ‍්‍රී ලංකා පිලට පළග ශූරතාව සදහා තරග කිරීමට සිදුවිය. ශ‍්‍රී ලංකා ක‍්‍රීඩකයෝ පළග ශූරතා අවසන් පූර්ව තරගයේදී ලකුණු 21 - 14 ක් ලෙස මැලේසියාව පරාජය කරමින් අවසන් මහ තරගයට සුදුසුකම් ලබා ගැනීමට සමත් වූහ. තරගාවලියේ පළමු දිනය වූ ඊයේ (09) පළමු වටයේ තරගවලදී ශී‍්‍ර ලංකා පිල විසින් ලකුණු 43 - 0 කින් ඉන්දුනිසියාව ද, ලකුණු 17 - 15 කින් පිලිපීනය ද, පරාජය කරන ලදි. මෙම තරගවලියේදී ශ‍්‍රී ලංකාව වෙනුවෙන් සදුන් හේරත්, ශ‍්‍රීනාත් සූරියබණ්ඩාර, ලවංග පෙරේරා, ජේසන් දිසානායක සහ ෆාසීල් මරීජා කැපී පෙනෙන දස්කම් දැක්වීමට සමත් වූහ. 