ඩයලොග් කුසලාන, අන්තර් කී‍්‍රඩා සමාජ රග්බි තරගාවලියේ අද (1 වැනිදා) පැවැති රග්බි තරගයකදී යුද හමුදා කණ්ඩායම පරදවා ලකුණු 38-25 ක පහසු ජයක් ලබාගැනීමට මහනුවර කී‍්‍රඩා සමාජය සමත් විය. මෙම තරගය මහනුවර නිත්තවෙල කී‍්‍රඩාංගණයේදී පැවැත්විණ. මහනුවර කණ්ඩායම උත්සාහක දිනුමකින්, ගෝල දිනුම් 3 කින්, දඬුවම් පහර 3 කින් සහ ඩ්‍රොප් ගෝලයකින් ලකුණු ලබාගත් අතර යුද හමුදා කණ්ඩායම ගෝල දිනුමකින්, උත්සාහක දිනුම් 3 කින් සහ දඬුවම් පහරකින් ලකුණු ලබාගත්තේය. මහනුවර පිල වෙනුවෙන් ලවංග පෙරේරා උත්සාහක දිනුම් 2 ක්ද, කිෂූ ජොහාන් සහ අංක 8 ස්ථානයේ කී‍්‍රඩා කරන විදේශීය කී‍්‍රඩකයා උත්සාහක දිනුම බැගින්ද ලබාගත්හ. ඩ්‍රොප් ගෝලයත්, දඬුවම් පහර 3 ක් සහ ප‍්‍රවර්ථන තුනත් සාර්ථක කරගැනීමට විදේශීය කී‍්‍රඩකයා වන ෆා අටුනා සමත් විය. යුද හමුදා කණ්ඩායම වෙනුවෙන් කාටා අට-කුනමන්දා, මොහොමඞ් රිස්වි, ඉමන්ත ආරියපාල සහ ලයිලි ගලී උත්සාහක දිනුම් වාර්තා කළ අතර උපාලි වික‍්‍රමසිංහ සියලූම ප‍්‍රවර්ථනය කිරීම් සහ දඬුවම් පහර සාර්ථක කරගත්තේය. 