අන්තර් පාසල් වයස 20 න් පහළ ‘සිංගර්’ කුසලාන ලීග් රග්බි තරගාවලියේ පළමු කොටසේ සිවුවැනි සතිය යටතේ ගල්කිස්ස විද්‍යා විද්‍යාලය සහ මහනුවර කිංග්ස්වුඞ් විදුහල අතර බෝගම්බර ක‍්‍රීඩාංගණයේදී අද (22) පස්වරුවේ පැවැති තරගයෙන් විද්‍යා විද්‍යාල ක‍්‍රීඩකයෝ ලකුණු 53-5 ක පහසු ජයක් ලැබීමට සමත් වූහ. ජයග‍්‍රාහි විද්‍යා විද්‍යාලය ගෝල 5 කින්, උත්සාහක දිනුම් 3 කින් සහ දඩුවම් පහරකින් ලකුණු රැස් කළේය. කිංග්ස්වුඞ් විදුහලට උත්සාහක දිනුමක් පමණක් සාර්ථක කරගැනීමට හැකි විය. විද්‍යා විද්‍යාලයීය ක‍්‍රීඩකයෝ ආරම්භයේ සිට තරගයේ පාලනය සියතට ගනිමින් ලකුණු 23-5 ක් ලෙස පළමු අර්ධය අවසන් කිරීමට සමත් වූහ. - 048 