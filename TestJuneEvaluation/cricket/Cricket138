ඕස්ට්‍රේලියාවේදී මේ මස 23 වැනිදා ආරම්භ වන ටෙස්ට් තරගාවලියට සහභාගි වීමට නියමිතව සිටි වේග පන්දු යවන නුවන් ප්‍රදීප් තුවාල ලැබීම නිසා එම ස්ථානයට විශ්ව ප්‍රනාන්දු ආදේශ කිරීමට නියමිතය. ඕස්ට්‍රේලියානු ක්‍රිකට් ආයතන පිලට එරෙහිව පැවැති පුහුණු තරගයේ පන්දු යවමින් සිටියදී නුවන් ප්‍රදීප් කලවේ ආබාධයකට ලක්ව ඇති අතර ඒ හේතුවෙන් ඔහුට තරගාවලිය අහිමිවිය. විශ්ව ප්‍රනාන්දු ටෙස්ට් සංචිතයට ඇතුළත් කිරීමට ක්‍රීඩා අමාත්‍යවරයාගේ අනුමැතියට යොමු කර ඇති බව ක්‍රිකට් තේරීම් කමිටු ආරංචි මාර්ග සඳහන් කරයි. වමතින් වේග පන්දු යවන 27 හැවිරිදි විශ්ව ටෙස්ට් තරග දෙකකදී කඩුලු තුනක් දවාගෙන තිබේ. 