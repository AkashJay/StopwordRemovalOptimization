අන්තර් පාසල් වයස 19 න් පහළ ‘සිංගර් කුසලාන’ ක්‍රිකට් තරගාවලියේ කැලණිය ගුරුකුල විදුහල සහ කොළඹ ඉසිපතන විදුහල අතර කොළඹ බී.ආර්.සී. ක්‍රීඩාංගණයේදී පැවැති I කොටසේ තරගයෙන් පළමු ඉනිමේ ජයක් වාර්තා කිරීමට ඉසිපතන විදුහල සමත් විය. එහිදී ඉසිපතන විදුහල වෙනුවෙන් තෙවිඳු දික්වැල්ල (59) ද, ගුරුකුල විදුහල වෙනුවෙන් කෙමිර නයනතරු (80) සහ නුවන් චානක (74) ද අර්ධ ශතක ලබාගැනීමට සමත් වූහ. රවිඳු රත්නායක ලකුණු 29 කට කඩුලු 5 ක් දවාගනිමින් ඉසිපතන විදුහල් වෙනුවෙන්ද, රිසිත සංකල්ප ලකුණු 11 කට කඩුලු 5 ක් දවාගනිමින් ගුරුකුල විදුහල වෙනුවෙන්ද පන්දුවෙන් දස්කම් දැක්වූහ. ගුරුකුල විදුහල් පළමු ඉනිම - ඕවර 26.1 කදී සියලු දෙනා දැවී 94 (ලික්ෂාන් සසංග 26, රෂ්මික මෙවන් 22, රවිඳු රත්නායක 29/5, ලිසුර විනාත් 21/2, දිනත් දිසානායක 22/2) ඉසිපතන විදුහල් පළමු ඉනිම - ඕවර 32.3 කදී සියලු දෙනා දැවී 185 (තෙවිඳු දික්වැල්ල 59, මධුෂික සඳරුවන් නොදැවී 33, රවිඳු රත්නායක 25, රිසිත සංකල්ප 11/5, නුවන්ත මධුෂාන් 48/2, සසිත ශාන් 59/2) ගුරුකුල විදුහල් දෙවැනි ඉනිම - ඕවර 94.5 කදී සියලු දෙනා දැවී 249 (කෙමිර නයනතරු 80, නුවන් චානක 74, ලික්ෂාන් සසංග 27, දිලිප් චාමර 22, රවිඳු රත්නායක 38/4, දිනත් දිසානායක 19/3, මධුෂික සඳරුවන් 51/2) ඉසිපතන විදුහල් දෙවැනි ඉනිම - ඕවර 18 කදී කඩුලු 5 ක් දැවී 100 (තෙවිඳු දික්වැල්ල 32, ලේෂාන් අමරසිංහ 31, ලික්ෂාන් සසංග 28/2) -036 