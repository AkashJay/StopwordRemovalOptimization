අන්තර් පාසල් වයස 13 න් පහළ ‘සිංගර් කුසලාන’ ක්‍රිකට් තරගාවලියේ බම්බලපිටිය ශාන්ත පීතර විදුහල සහ කොළඹ වෙස්ලි විදුහල අතර ශාන්ත පීතර විදුහල් ක්‍රීඩාංගණයේදී පැවැති I කොටසේ තරගයෙන් පළමු ඉනිමේ ජයක් වාර්තා කිරීමට ශාන්ත පීතර විදුහල සමත් විය. එහිදී ශාන්ත පීතර විදුහලේ ලෂ්මික පෙරේරා අර්ධ ශතකයක් (නොදැවී 59) ලබාගනිමින් සහ ලකුණු 09 කට කඩුලු 3 ක් දවාගනිමින් පිත්තෙන් මෙන්ම පන්දුවෙන්ද දස්කම් දැක්වීය. වෙස්ලි විදුහල් පළමු ඉනිම - ඕවර 53 කදී සියලු දෙනා දැවී 92 (ලීනාල් සුබසිංහ 28, ලෂ්මික පෙරේරා 09/3, විෂේන් හැලඹගේ 20/4) ශාන්ත පීතර විදුහල් පළමු ඉනිම - ඕවර 41 කදී කඩුලු 3 ක් දැවී 138 (ලෂ්මික පෙරේරා නොදැවී 59, සලිත් ගාල්ලගේ නොදැවී 31, ලනාල් සුබසිංහ 25/2) -036 