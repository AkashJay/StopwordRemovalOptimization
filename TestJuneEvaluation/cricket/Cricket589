අන්තර් පාසල් වයස 19 න් පහළ ‘සිංගර් කුසලාන’ ක්‍රිකට් තරගාවලියේ මතුගම ශාන්ත මරියා විදුහල සහ කොටුගොඩ ශ්‍රී පඥ්ඥානන්ද විදුහල අතර මතුගම මහජන ක්‍රීඩාංගණයේදී පැවැති III කොටසේ තරගයෙන් පළමු ඉනිමේ ජයක් වාර්තා කිරීමට ශාන්ත මරියා විදුහල සමත් විය. එහිදී නාමල් මධුෂංක (60), හේෂාන් තරින්ද (52) සහ සංජුල ක්‍රිෂාන් (87) ශාන්ත මරියා විදුහල වෙනුවෙන් අර්ධ ශතක ලබාගත් අතර එම විදුහලේම හර්ෂ සඳරුවන් ලකුණු 69 කට කඩුලු 9 ක් දවාගනිමින් දක්ෂ පන්දු යැවීමක නිරත විය. ශාන්ත මරියා විදුහල් පළමු ඉනිම - ඕවර 45 කදී සියලු දෙනා දැවී 233 (නාමල් මධුෂංක 60, හේෂාන් තරින්ද 52, නවීන් දේවින්ද 46, චමෝද් කලිඳු 31, සංජුල ක්‍රිෂාන් 23, පිහාර ජයරත්න 11/4, දෙනෙත් ආකාෂන 41/3) පඥ්ඥානන්ද විදුහල් පළමු ඉනිම - ඕවර 58.3 කදී සියලු දෙනා දැවී 148 (හංස ගුණවර්ධන 66, සුපුන් ධනංජය 27, දුලාර කවීෂ 22, හර්ෂ සඳරුවන් 46/6) ශාන්ත මරියා විදුහල් දෙවැනි ඉනිම - ඕවර 32.2 කදී කඩුලු 7 ක් දැවී 209 (සංජුල ක්‍රිෂාන් 87, කොවිඳු වික්‍රමසිංහ 31, නවීන් දේවින්ද 23, හිරාන් ලක්ෂිත 22, දෙනෙත් ආකාෂන 22/2, හංස ගුණවර්ධන 46/2) පඥ්ඥානන්ද විදුහල් දෙවැනි ඉනිම - ඕවර 23 කදී කඩුලු 6 ක් දැවී 89 (හංස ගුණවර්ධන 34, හර්ෂ සඳරුවන් 23/3, චමෝද් කලිඳු 28/2) -036 