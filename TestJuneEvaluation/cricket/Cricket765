අන්තර් පාසල් වයස 15 න් පහළ ‘සිංගර් කුසලාන’ ක්‍රිකට් තරගාවලියේ රාගම කරුණාරත්න බෞද්ධ පාසල සහ වත්තල ශාන්ත ජොෂප් විදුහල අතර වැලිසර නවලෝක ක්‍රීඩාංගණයේදී පැවැති III කොටසේ තරගයේදී පළමු ඉනිමේ ජයක් වාර්තා කිරීමට රාගම කරුණාරත්න බෞද්ධ පාසල සමත් විය. එහිදී දක්ෂ පිතිහරඹයක නිරත වූ කරුණාරත්න බෞද්ධ පාසලේ ලසිඳු කවිෂ්ක (නොදැවී 132) ශතකයක් ලබාගැනීමට සමත් වූ අතර එම විදුහලේම රුවින් සංකල්ප ලකුණු 57 කට කඩුලු 4 ක් දවාගත්තේය. කරුණාරත්න බෞද්ධ පාසල - ඕවර 36 කදී කඩුලු 6 ක් දැවී 243 (ලසිඳු කවිෂ්ක නොදැවී 132, ඩිලාන් මලින්ත 31, දුෂාන් ප්‍රනාන්දු 08/2, ඉසුරු තිසේරා 57/2) ශාන්ත ජෝෂප් විදුහල - ඕවර 39.2 කදී සියලු දෙනා දැවී 62 (විඳුර අමනෙත් 61, දුෂාන් ප්‍රනාන්දු 25, රුවින් සංකල්ප 57/4, දිල්ෂාන් වෙනුමික 42/3) -036 