අන්තර් පාසල් වයස 13 න් පහළ ‘සිංගර් කුසලාන’ ක්‍රිකට් තරගාවලියේ I කොටසේ අවසන් පූර්ව වටයට සුදුසුකම් ලබාගැනීමට මොරටුව වේල්ස් කුමර විදුහල සමත් විය. ගාල්ල මහින්ද විදුහලට එරෙහිව පැවැති අර්ධ අවසන් පූර්ව වටයේ තරගයකදී ලබාගත් ප්‍රසාද ලකුණු සංඛ්‍යාව අනුව වේල්ස් කුමර විදුහල අවසන් පූර්ව වටයට සුදුසුකම් ලබාගත්තේය. එහිදී වේල්ස් කුමර විදුහල වෙනුවෙන් දක්ෂ පන්දු යැවීමක නිතර වූ අචල පෙරේරා ලකුණු 49 කට කඩුලු 4 ක් දවාගත්තේය. මහින්ද විදුහල් පළමු ඉනිම - ඕවර 83.1 කදී කඩුලු 8 ක් දැවී 176 (බනුජ දුල්නාත් නොදැවී 47, සෙනුක දංගමුව 31, බිනුර කලුපහන 25, අචල පෙරේරා 49/4, රුසිරු ප්‍රනාන්දු 26/2) වේල්ස් කුමර විදුහල් පළමු ඉනිම - ඕවර 31 කදී කිසිවකු නොදැවී 74 (රුවිත් ජයසූරිය නොදැවී 29, තෙනුල් ද සිල්වා නොදැවී 25) -036 