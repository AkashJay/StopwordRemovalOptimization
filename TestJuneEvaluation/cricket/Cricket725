අන්තර් පාසල් වයස 15 න් පහළ ‘සිංගර් කුසලාන’ සීමිත ඕවර ක්‍රිකට් තරගාවලියේ I වැනි කාණ්ඩයේ අවසන් මහ තරගයට සුදුසුකම් ලබා ගැනීමට මොරටුව ශාන්ත සෙබස්තියන් විදුහල අද (19 වැනිදා) සමත් විය. කොළඹ මහානාම විදුහලට එරෙහිව හොරණ තක්ෂිලා විදුහල් ක්‍රීඩාංගණයේදී පැවැති අවසන් පූර්ව තරගයේදී ලබාගත් ප්‍රසාද ලකුණු සංඛ්‍යාව අනුව ශාන්ත සෙබස්තියන් විදුහල අවසන් මහ තරගයට සුදුසුකම් ලබා ගත්තේය. එහිදී ශාන්ත සෙබස්තියන් විදුහලේ සන්දේෂ් ප්‍රනාන්දු (65) අර්ධ ශතකයක් ලබාගනිමින් දක්ෂ පිතිහරඹයක නිතර විය. ශාන්ත සෙබස්තියන් විදුහල - ඕවර 84 කදී කඩුලු 7 ක් දැවී 209 (සන්දේෂ් ප්‍රනාන්දු නොදැවී 65, සනේෂ් ප්‍රනාන්දු 43, කුෂාන් හේරත් 30, යේෂාන් අවිෂ්ක 21, ඉඳුවර ද අල්විස් 21, ඉනුක කරන්නාගොඩ 3/42, දෙවින්ද කැකිරිදෙණිය 53/2) මහානාම විදුහල - ඕවර 18.2 කදී කඩුලු 4 ක් දැවී 72 (මනූෂ අනුරුද්ධ 21) 