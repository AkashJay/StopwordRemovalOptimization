‘සිංගර් කුසලාන’ වයස 17 න් පහළ ක්‍රිකට් තරගාවලියේ II කොටසේ දෙවැනි වටයේ තරගයකදී යාපනය ශාන්ත පැට්‍රික් විදුහලට එරෙහිව කඩුලු 2 ක ජයක් හිමිකර ගැනීමට කොළඹ නාලන්ද විදුහල් ‘බී’ කණ්ඩායම ඊයේ (7 වැනිදා) සමත්විය. මෙම තරගය දෙමටගොඩ දුම්රිය ක්‍රීඩාංගණයේදී පැවැත්විණි. සචින් ඉමදූවගේ ලකුණු 22 කට කඩුලු 4 ක් දවාගනිමින් කොළඹ නාලන්ද විදුහල් ‘බී’ කණ්ඩායම පන්දුවෙන් දස්කම් දැක්වීය. ශා.පැට්‍රික් විදුහල - ඕවර 39.1 කදී සියලුදෙනා දැවී 142 (ඊ.දිලක්ෂන් 36, ඩී.දනිසියාස් 26, සචින් ඉමදූවගේ 22/4, පුමාල් විමලසූරිය 32/2) නාලන්ද විදුහල - ඕවර 31.5 කදී කඩුලු 8 ක් දැවී 145 (පැතුම් කුවේජූ නොදැවී 27, අදීශ ජයරත්න 26, සචින් ඉමදූවගේ 24, ඊ.කස්ටෝ 52/4, ඊ.ඩිලක්ෂන් 23/2) 