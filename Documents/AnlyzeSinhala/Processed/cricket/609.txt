සිංගර් කුසලාන වයස 19 න් පහළ ක්‍රිකට් තරගාවලියේ පළමු කොටසේ තරගයකදී කෝට්ටේ ජනාධිපති විද්‍යාලයට එරෙහිව ලකුණු 135 ක ජයක් හිමිකර ගැනීමට මීගමුව මාරිස්ටෙලා විද්‍යාලය ඊයේ 24 වැනිදා සමත්විය තරගය කටුනේරිය සෙබස්තියන් විද්‍යාලයීය ක්‍රීඩාංගණයේදී පැවැත්විණි පළමු ඉනිමේදී කඩුලු 4 ක් දෙවැනි ඉනිමේදී කඩුලු 6 ක් සමගින් තරගයේ කඩුලු 10 ක් දවාගනිමින් පන්දුවෙන් දස්කම් දැක්වීමට මීගමුව මාරිස්ටෙලා විද්‍යාලයේ රවිඳු ප්‍රනාන්දු සමත්විය මාරිස්ටෙලා පළමු ඉනිමේදී කඩුලු 6 ක් දවාගැනීමට කෝට්ටේ ජනාධිපති විද්‍යාලයේ තෂික නිර්මාල් සමත්වූ දිනිත් නෙලුම්දෙණිය දෙවැනි ඉනිමේදී කඩුලු 5 ක් දවාගත්තේය මාරිස්ටෙලා විද්‍යාලය පළමු ඉනිම ඕවර 43 කදී සියලුදෙනා දැවී ලකුණු 168 තිලින පෙරේරා නොදැවී 28 චතුර අනුරාධ 27 කෙවින් පෙරේරා 20 රවිඳු ප්‍රනාන්දු 24 තෂික නිර්මාල් 50 6 නුරාන් පෙරේරා 15 2 ජනාධිපති විද්‍යාලය පළමු ඉනිම ඕවර 36.2 කදී සියලුදෙනා දැවී ලකුණු 88 රවිඳු ප්‍රනාන්දු 23 4 ප්‍රමෝද් කාවින්ද 20 2 අවීෂ කේෂාන් 26 2 මාරිස්ටෙලා විද්‍යාලය දෙවැනි ඉනිම ඕවර 35 කදී කඩුලු 7 ක් දැවී ලකුණු 118 රොෂේන් ප්‍රනාන්දු 36 දිනිත් නෙලුම්දෙණිය 38 5 ජනාධිපති විද්‍යාලය දෙවැනි ඉනිම ඕවර 22.1 කදී සියලුදෙනා දැවී ලකුණු 63 රවිඳු ප්‍රනාන්දු 26 6 පසිඳු උස්හෙට්ටි 33 3 