‘සිංගර් කුසලාන’ වයස 15 න් පහළ ක්‍රිකට් තරගාවලියේ තෙවන කොටසේ පැවති තරගයකදී, මත්තෙගොඩ විද්‍යාදීප මහ විද්‍යාලයට එරෙහිව පළමු ඉනිමේ ජයක් ලැබීමට කොළඹ මහනාම විද්‍යාල ‘සී’ කණ්ඩායම ඊයේ(9) සමත් විය. මෙම තරගය මහානාම විද්‍යාල ක්‍රීඩාංගණයේදී පැවැත්විණි. දක්ෂ පිතිහරඹයක නිරත වූ මහානාම විද්‍යාලයේ නිතිල සිල්වා නොදැවී ලකුණු 72 ක් ලබා ගත්තේය. විද්‍යාදීප මහ විද්‍යාල පළමු ඉනිම - ඕවර 45 කදී සියලු දෙනා දැවී ලකුණු 167 (හර්ෂණ චන්දිමාල් 48, සෙනෝජ් නිම්ෂිත 25, අදිෂ හිමත් 30/3, අංජන ගමගේ 50/2 ) ඹහානාම විද්‍යාල සී පළමු ඉනිම - ඕවර 50.3 කදී කඩුලු 5ක ට ලකුණු 187 (නිතිල සිල්වා නොදැවී 72, කලිඳු විද්මාල් 44, සෙනුත් ප්‍රනාන්දු 21, සනොජ් නිම්ෂිත 23/2 ) 