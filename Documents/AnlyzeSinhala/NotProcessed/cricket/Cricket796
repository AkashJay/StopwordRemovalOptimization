‘සිංගර් කුසලාන’ වයස 17 න් පහළ ක්‍රිකට් තරගාවලියේ III කොටසේ දෙවැනි වටයේ තරගයකදී මොරටුව ශ්‍රී සුනන්දෝපානන්ද මහ විදුහලට එරෙහිව ලකුණු 5 ක ජයක් හිමිකර ගැනීමට තලවතුගොඩ අයි.ගේට් විදුහල පෙරේදා (14 වැනිදා) සමත්විය. මෙම තරගය කොළඹ හෙන්රි ඕල්කට් විදුහල් ක්‍රීඩාංගණයේදී පැවැත්විණි. සමුත් සංදුල් කඩුලු 3 ක් ද සුපුන් මෙන්ඩිස්, රංග රසාංග සහ සුපුන් මෙන්ඩිස් කඩුලු 2 බැගින් දවාගනිමින් අයි.ගේට් විදුහල වෙනුවෙන් පන්දුවෙන් දස්කම් දැක්වූහ. අයි.ගේට් විදුහල - ඕවර 41.3 කදී සියලුදෙනා දැවී 158 (චාමික ධනුෂ්ක 24, සචින් පෙරේරා 23, නවෝද සංකල්ප 26/3, සවිඳු අශාන් 21/2, තරිඳු අශාන් 36/2) ශ්‍රී සුනන්දෝපානන්ද විදුහල - ඕවර 28 කදී සියලුදෙනා දැවී 153 (නවෝද් සංකල්ප 29, ඉශාන් චමෝද්‍ය 22, සමුත් සංදුල් 22/3, සුපුන් මෙන්ඩිස් 18/2, රංග රසාංග 30/2, සුපුන් මෙන්ඩිස් 36/2) 