‘සිංගර් කුසලාන’ වයස 17 න් පහළ ක්‍රිකට් තරගාවලියේ II කොටසේ තරගයකදී මොරටුව වේල්ස් කුමර විදුහලට එරෙහිව කඩුලු 5 ක ජයක් හිමිකර ගැනීමට කොළඹ ශාන්ත පීතර විදුහල ඊයේ (30 වැනිදා) සමත්විය. මෙම තරගය කොළඹ ශාන්ත පීතර විදුහල් ක්‍රීඩාංගණයේදී පැවැත්විණි. මයුර සමරවික්‍රම (නොදැවී 66) අර්ධ ශතකයක් සහ ශාම් ප්‍රනාන්දු කඩුලු 4 ක් දවාගනිමින් ශාන්ත පීතර විදුහල වෙනුවෙන් දස්කම් දැක්වූහ. වේල්ස් කුමර විදුහල - ඕවර 49.2 කදී සියලුදෙනා දැවී 235 (සදෂ් බණ්ඩාර 49, මහේෂාන් ද සිල්වා 39, අවිශ්ක ප්‍රනාන්දු 31, රදීෂ පෙරේරා නොදැවී 26, ශාම් ප්‍රනාන්දු 33/4) ශා. පීතර විදුහල - ඕවර 39.4 කදී කඩුලු 5 ක් දැවී 238 (මයුර සමරවික්‍රම නොදැවී 66, ජේසන් හාර්ඩින්ග් 45, නවීන් අබේගුණරත්න 41, ලිෂේන් රොඞ්රිගූ 25, ඊතන් ප්‍රනාන්දු 21) 