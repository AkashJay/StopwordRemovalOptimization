‘සිංගර් කුසලාන’ වයස 19 න් පහළ ක්‍රිකට් තරගාවලියේ දෙවැනි කොටසේ තරගයකදී දෙහිවල එස්.ද.එස් ජයසිංහ විද්‍යාලයට එරෙහිව ලකුණු 75 ක ජයක් ලබාගැනීමට යාපනය ශාන්ත ජෝන් විද්‍යාලය ඊයේ (22 වැනිදා) සමත්විය. මෙම තරගය යාපනය ශාන්ත ජෝන් විද්‍යාලයීය ක්‍රීඩාංගණයේදී පැවැත්විණි. ඒ.ශැරොන් පළමු ඉනිමේදී ලකුණු 35 කට කඩුලු 7 ක් සහ එම්.අභිනාෂ් දෙවැනි ඉනිමේදී ලකුණු 23 කට කඩුලු 8 ක් දවාගනිමින් යාපනය ශාන්ත ජෝන් විද්‍යාලය වෙනුවෙන් පන්දුවෙන් දස්කම් දැක්වූහ. ශා.ජෝන් විද්‍යාලය - පළමු ඉනිම - ඕවර 37.4 කදී සියලුදෙනා දැවී ලකුණු 125 (එල්ෂාන් දෙනුෂාන් 29, පී.තනුජන් 27, යෝෂූයා දේෂිත 30/4, දිල්ෂාන් කවිඳු 14/3) එස්.ද.එස් ජයසිංහ විද්‍යාලය - පළමු ඉනිම - ඕවර 52.2 කදී සියලුදෙනා දැවී ලකුණු 174 (දිල්ෂාන් කවිඳු 41, හිරාන් මනූෂ 49, ඒ.ශැරොන් 35/7) ශා.ජෝන් විද්‍යාලය - දෙවැනි ඉනිම - ඕවර 49.4 කදී සියලුදෙනා දැවී ලකුණු 202 (එන්.සෞම්‍යන් 53, එම්.හේමදුෂාන් 36, කේ.හැරිසන් 34, රංග ලක්ෂාන් 46/2, හිරාන් මනූෂ 40/2, යෝෂූයා දේෂිත 08/3) එස්.ද.එස් ජයසිංහ විද්‍යාලය - දෙවැනි ඉනිම - ඕවර 39.1 කදී සියලුදෙනා දැවී ලකුණු 78 (චමිඳු හංසන 26, එම්.අභිනාෂ් 23/8) 