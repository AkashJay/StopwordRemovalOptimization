අන්තර් පාසල් වයස 19 න් පහළ ‘සිංගර් කුසලාන’ ක්‍රිකට් තරගාවලියේ කොළඹ ඩී.එස්. සේනානායක විදුහල සහ කොළඹ ලුම්බිණි විදුහල අතර කොළඹ බී.ආර්.සී. ක්‍රීඩාංගණයේදී පැවැති I කොටසේ තරගයෙන් කඩුලු 8 ක ජයක් වාර්තා කිරීමට ඩී.එස්. සේනානායක විදුහල සමත් විය. එහිදී ඩී.එස්. සේනානායක විදුහල වෙනුවෙන් දක්ෂ පන්දු යැවීමක නිතර වූ මෙතුෂාන් කුමාර ලකුණු 59 කට කඩුලු 7 ක් දවාගත් අතර එම විදුහලේම චමත් යටවර ලකුණු 14 කට කඩුලු 5 ක්ද, මුදිත ලක්ෂාන් ලකුණු 32 කට කඩුලු 6 ක්ද දවාගනිමින් පන්දුවෙන් දස්කම් දැක්වූහ. ලුම්බිණි විදුහල් පළමු ඉනිම - ඕවර 43.2 කදී සියලු දෙනා දැවී 74 (සොහාන් දිල්ෂාන් 26, චමත් යටවර 14/5, මෙතුෂාන් කුමාර 28/4) ඩී.එස්. සේනානායක විදුහල් පළමු ඉනිම - ඕවර 43.1 කදී සියලු දෙනා දැවී 164 (සඳුරු වික්‍රමතිලක 44, ප්‍රභාත් මධුෂංක 36/5, රවිෂ්ක විජේසිරි 41/3) ලුම්බිණි විදුහල් දෙවැනි ඉනිම - ඕවර 51.2 කදී සියලු දෙනා දැවී 142 (ප්‍රභාත් මධුෂංක 35, පසිඳු ප්‍රමෝත් 30, මුදිත ලක්ෂාන් 32/6, මෙතුෂාන් කුමාර 31/3) ඩී.එස්. සේනානායක විදුහල් දෙවැනි ඉනිම - ඕවර 12.5 කදී කඩුලු 2 ක් දැවී 53 (මුදිත ලක්ෂාන් 22) -036 