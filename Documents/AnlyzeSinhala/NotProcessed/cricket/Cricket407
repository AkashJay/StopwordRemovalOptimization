අන්තර් පාසල් වයස 13 න් පහළ ‘සිංගර් කුසලාන’ ක්‍රිකට් තරගාවලියේ මාතර ශාන්ත සර්වේෂස් විදුහල සහ ගාල්ල රිච්මන්ඞ් විදුහල අතර රිච්මන්ඞ් විදුහල් ක්‍රීඩාංගණයේදී පැවැති I කොටසේ තරගය ජය පරාජයෙන් තොරව නිමාවට පත් විය. එහිදී දක්ෂ පන්දු යැවීමක නිරත වූ රිච්මන්ඞ් විදුහලේ ෂෙරෝන් අභිෂේක් ලකුණු 26 කට කඩුලු 6 ක් දවාගත්තේය. ශාන්ත සර්වේෂස් විදුහල් පළමු ඉනිම - ඕවර 49.4 කදී සියලු දෙනා දැවී 132 (නවෝද් පහන්සර නොදැවී 26, විෂ්ව සුපුන් 23, සවිඳු සංදීප 21, ෂෙරෝන් අභිෂේක් 26/6) රිච්මන්ඞ් විදුහල් පළමු ඉනිම - ඕවර 7 කදී කඩුල්ලක් දැවී 26 (චෙහාන් සුභසිංහ නොදැවී 19) -036 