‘සිංගර් කුසලාන’ වයස 17න් පහළ සීමිත ඕවර ක්‍රිකට් තරගාවලියේ තෙවන කොටසේ පැවති තරගයකදී බඩල්කුඹුර නිශ්ශංක මධ්‍ය මහා විද්‍යාලයට එරෙහිව කඩුලු 6ක ජයක් ලැබීමට බණ්ඩාරවෙල ශාන්ත තෝමස් විද්‍යාලය ඊයේ (20) සමත් විය. මෙම තරගය පැල්වත්ත ක්‍රීඩාංගණයේදී පැවැත්විණි. තුන් ඉරියව්වෙන්ම දස්කම් දැක්වූ තෝමස් විද්‍යාලයේ තෙවින් අමරසිංහ ලකුණු 62 ක් සහ ලකුණු 28 කට කඩුලු 2ක් බිඳ හෙළීය. නිශ්ශංක මධ්‍ය මහා විද්‍යාලය - ඕවර 44.2 කදී සියලු දෙනා දැවී ලකුණු 146 (භාග්‍ය පසිඳු 45, දසුන් ලක්ෂාන් නොදැවී 36, ගයන්ත සිල්වා 25/3,පැතුම් අබේරත්න 24/2, සවිත් බස්නායක 26/2, තෙවින් අමරසිංහ 28/2 ) ශාන්ත තෝමස් විද්‍යාලය - ඕවර 28.4කදී කඩුලු 4ට ලකුණු 147 (තෙවින් අමරසිංහ 62, සවිත් බස්නායක 33, දසුන් ලක්ෂාන් 26/2 ) 