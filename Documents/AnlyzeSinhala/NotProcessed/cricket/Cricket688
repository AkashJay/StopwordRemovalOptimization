අන්තර් පාසල් වයස 15 න් පහළ ‘සිංගර් කුසලාන’ ක්‍රිකට් තරගාවලියේ මොරටුව වේල්ස් කුමර විදුහල සහ මීගමුව මාරිස්ටෙලා විදුහල අතර මාරිස්ටෙලා විදුහල් ක්‍රීඩාංගණයේදී පැවැති I කොටසේ තරගය ජය පැරදුමෙන් තොරව අවසන් විය. එහිදී මාරිස්ටෙලා විදුහලේ ෂේන් විජේසිංහ (60) අර්ධ ශතකයක් ලබාගැනීමට සමත් වූ අතර එම විදුහලේම පසිඳු සිල්වා ලකුණු 30 කට කඩුලු 4 ක් දවාගත්තේය. වේල්ස් කුමර විදුහල - පළමු ඉනිම - ඕවර 48.1 කදී සියලු දෙනා දැවී 186 (ඔමේෂ් මෙන්ඩිස් 38, රිතික ප්‍රනාන්දු 35, ගීෂාන් ප්‍රනාන්දු 32, සෙනුල ප්‍රනාන්දු 25, පසිඳු සිල්වා 30/4, ඉවේන් ප්‍රනාන්දු 37/2, තිදුෂ ප්‍රනාන්දු 51/2) මාරිස්ටෙලා විදුහල - පළමු ඉනිම - ඕවර 67 කදී කඩුලු 9 ක් දැවී 141 (ෂේන් විජේසිංහ 60, ශවිඳු පෙරේරා නොදැවී 23, තනුජ් කවිෂාන් 27/3, මහීෂ ද සිල්වා 19/2) - 036 