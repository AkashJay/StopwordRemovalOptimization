අන්තර් පාසල් වයස 13 න් පහළ ‘සිංගර් කුසලාන’ ක්‍රිකට් තරගාවලියේ ගාල්ල මහින්ද විදුහල සහ ගාල්ල ඇලවීෂියස් විදුහල අතර ඇලවීෂියස් විදුහල් ක්‍රීඩාංගණයේදී පැවැති I කොටසේ තරගයෙන් පළමු ඉනිමේ ජයක් වාර්තා කිරීමට මහින්ද විදුහල සමත් විය. එහිදී මහින්ද විදුහලේ දිනුර කළුපහන පන්දු 130 කදී හතරේ පහර 15 ක් සමග ලකුණු 100 ක් රැස්කළ අතර එම කණ්ඩායමේ නායක තරුෂ දිල්ෂාන් ප්‍රතිවාදීන්ට එක් ලකුණක් හෝ ලබා නොදී කඩුලු 5 ක් දවාගත්තේය. මහින්ද විදුහල් පළමු ඉනිම - ඕවර 45.2 කදී කඩුලු 5 ක් දැවී 176 (දිනුර කළුපහන 100, නිකිල් ජයවීර 51, හසිඳු දිල්මින් 30/3) ඇලවීෂියස් විදුහල් පළමු ඉනිම - ඕවර 21.2 කදී සියලු දෙනා දැවී 27 (තරුෂ දිල්ෂාන් 00/5, තුසිත දහම් 07/2, දිනුර කළුපහන 07/2) මහින්ද විදුහල් දෙවැනි ඉනිම - ඕවර 9 කදී කඩුලු 2 ක් දැවී 36 -036 