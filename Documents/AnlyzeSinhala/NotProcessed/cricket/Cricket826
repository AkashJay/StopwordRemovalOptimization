අන්තර් පාසල් වයස 15 න් පහළ ‘සිංගර් කුසලාන’ සීමිත ඕවර ක්‍රිකට් තරගාවලියේ I වැනි කාණ්ඩයේ අර්ධ අවසන් පූර්ව වටයට සුදුසුකම් ලබා ගැනීමට අම්බලන්ගොඩ ධර්මාශෝක විදුහල සමත් විය. බලපිටිය ගුරු විදුහල් ක්‍රීඩාංගණයේදී පැවැති පෙර අර්ධ අවසන් පූර්ව වටයේ තරගයකදී කොළඹ ඩී.එස්. සේනනානායක විදුහලට එරෙහිව ලකුණු 2 ක තියුණු ජයක් අත්කර ගනිමින් ධර්මාශෝක විදුහල අර්ධ අවසන් පූර්ව වටයට සුදුසුකම් ලබා ගත්තේය. එහිදී දක්ෂ පන්දු යැවීමක නිරත වූ ඉමාල් තෙහාර ලකුණු 35 කට කඩුලු 5 ක් දවාගනිමින් ධර්මාශෝක විදුහලේ ජයග්‍රහණය පහසු කළේය. ධර්මාශෝක විදුහල - ඕවර 37.4 කදී සියලු දෙනා දැවී 142 (හසිත රාජපක්ෂ 43, නවීන් රසාංග 37, වෝෂිත පෙරේරා 15/3, මාධව චතුරංග 23/3, මනුර පීරිස් 47/2) ඩී.එස්. සේනානායක විදුහල - ඕවර 32.4 කදී සියලු දෙනා දැවී 140 (ගවිරු සෙන්හස් 30, දේෂාන් හෙට්ටිගේ නොදැවී 25, රුචිර තීක්ෂණ 20, ඉමාල් තෙහාර 35/5, චානක ජයංග 05/3, නවීන් රසාංග 29/2) -036 