රෙඞ්බුල් ආයතනය සංවිධානය කරන විශ්ව විද්‍යාල ක්‍රිකට් ලෝක ශූරතා තරගාවලියට සුදුසුකම් ලබාගැනීම සඳහා පැවැත්වෙන පිළුමලුන් පිටුදැකීමේ තරගාවලියේ අද (20) පැවැති තරගයකදී ඇමරිකානු උසස් අධ්‍යාපන විද්‍යාලයීය (ඒ.සී.එච්.ඊ) පිලට එරෙහිව කඩුලු 10 ක විශිෂ්ට ජයක් හිමිකර ගැනීමට කොළඹ ජාත්‍යන්තර නාවික සහ ඉන්ජිනේරු විද්‍යාලයීය කණ්ඩායම (සී.අයි.එන්.ඊ.සී.) සමත්විය. මෙම තරගය බී.ආර්.සී. ක්‍රීඩාංගණයේදී පැවැත්විණි. තුන් ඉරියව් දස්කම් දැක්වූ එන්.යසවර්ධන අර්ධ ශතකයක් (නොදැවී 65) සහ ලකුණු 8 කට කඩුලු 3 ක් දවාගනිමින් කොළඹ ජාත්‍යන්තර නාවික සහ ඉන්ජිනේරු විද්‍යාලයීය කණ්ඩායම ජයග්‍රහණය කරා රැගෙන ගියේය. ඒ.සී.එච්.ඊ. - ඕවර 20 කදී කඩුලු 9 ක් දැවී ලකුණු 123 (අහ්මඞ් රුසූක් 24, එන්.යසවර්ධන 08/3, සස්මිත කොඩිතුවක්කු 24/3) සී.අයි.එන්.ඊ.සී. - ඕවර 13.4 කදී කිසිවකු නොදැවී ලකුණු 124 (එන්.යසවර්ධන නොදැවී 65, වී.ගුණවර්ධන නොදැවී 36) 