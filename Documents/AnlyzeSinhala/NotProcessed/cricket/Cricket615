අන්තර් පාසල් වයස 19 න් පහළ ‘සිංගර් කුසලාන’ ක්‍රිකට් තරගාවලියේ බම්බලපිටිය ශාන්ත පීතර විදුහල් ‘බී’ කණ්ඩායම සහ තලවතුගොඩ විඳුර විදුහල අතර ශාන්ත පීතර විදුහල් ක්‍රීඩාංගණයේදී පැවැති II කොටසේ තරගයෙන් පළමු ඉනිමේ ජයක් වාර්තා කිරීමට ශාන්ත පීතර විදුහල් ‘බී’ කණ්ඩායම සමත් විය. එහිදී ශාන්ත පීතර විදුහල් ‘බී’ කණ්ඩායම වෙනුවෙන් ෂෙනෝල් කබ්රාල් නොදැවී 63 ක් රැස්කළ අතර එම විදුහලේම සසිඳු සිල්වා ලකුණු 65 කට කඩුලු 7 ක් දවාගත්තේය. විඳුර විදුහල් පළමු ඉනිම - ඕවර 28.4 කදී සියලු දෙනා දැවී 48 (නිසත් රණසිංහ 24, සසිඳු සිල්වා 07/4, නිසලෝ කපිලරත්න 05/3) ශාන්ත පීතර විදුහල් පළමු ඉනිම - ඕවර 30 කදී කඩුලු 5 ක් දැවී 158 (ෂෙනෝල් කබ්රාල් නොදැවී 63, සෙනරු සුගතදාස 38/2) විඳුර විදුහල් දෙවැනි ඉනිම - ඕවර 32 කදී කඩුලු 5 ක් දැවී 190 (ප්‍රකාෂ් කශ්මීර නොදැවී 77, ආකාෂ් කරුණාරත්න 45, ලිසත් රණසිංහ 23, සසිඳු සිල්වා 58/3, තරීන් ප්‍රනාන්දු 08/2) -036 