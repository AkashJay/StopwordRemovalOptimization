‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී කෑගල්ල ශාන්ත මේරී විද්‍යාලයට එරෙහිව කඩුලු 9 ක ජයක් ලබාගැනීමට කෝට්ටේ ජනාධිපති විද්‍යාලය සමත්විය. මෙම තරගය කුරුණෑගල වෙලගෙදර ක්‍රීඩාංගණයේදී පැවැත්විණි. කෝට්ටේ ජනාධිපති විද්‍යාලයේ දිනෙත් නෙලුම්දෙණිය ඉනිම දෙකෙහිදීම කඩුලු 5 බැගින් ලකුණු 98 කට කඩුලු 10 ක් දවාගනිමින් තරගය පුරා පන්දුවෙන් දස්කම් දැක්වීය. ශා.මේරී විද්‍යාලය - පළමු ඉනිම - ඕවර 47.2 කදී සියලුදෙනා දැවී ලකුණු 128 (මලීෂ සේනානායක නොදැවී 23, අකලංක පෙතියාගොඩ 21, දිනිත් නෙලුම්දෙණිය 40/5, තසිත නිර්මාල් 31/3) ජනාධිපති විද්‍යාලය - පළමු ඉනිම - ඕවර 57.3 කදී සියලුදෙනා දැවී ලකුණු 219 (අකිල රොෂාන් 82, ඉරංග හෂාන් 38, දිනිත් නෙලුම්දෙණිය 25, සිනෙත් වීරසුරිය 49/4, අචින්ත වික්‍රමසිංහ 19/2, අකලංක පෙතියාගොඩ 33/2, ගිහාන් අබේවර්ධන 60/2) ශා.මේරී විද්‍යාලය - දෙවැනි ඉනිම - ඕවර 30 කදී සියලුදෙනා දැවී ලකුණු 113 (දුශාන් කරුණාතිලක නොදැවී 36, ගජිත කොටුවේගොඩ 29, දිනෙත් නෙලුම්දෙණිය 58/5, තසිත නිර්මාල් 43/3) ජනාධිපති විද්‍යාලය - දෙවැනි ඉනිම - ඕවර 4.5 කදී කඩුල්ලක් දැවී ලකුණු 23 (එරංග හෂාන් නොදැවී 21) 