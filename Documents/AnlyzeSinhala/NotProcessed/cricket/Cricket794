අන්තර් පාසල් වයස 15 න් පහළ ‘සිංගර් කුසලාන’ ක්‍රිකට් තරගාවලියේ කොළඹ ශාන්ත බෙනඩික් විදුහල සහ මරදාන ශාන්ත ජෝෂප් විදුහල අතර ශාන්ත ජෝෂප් විදුහල් ක්‍රීඩාංගණයේදී පැවැති I කොටසේ තරගය ජය පරාජයෙන් තොරව නිමාවට පත්විය. එහිදී දක්ෂ පිතිහරඹයක නිතර වූ ශාන්ත බෙනඩික් විදුහලේ අෂේන් ද සොයිසා (102) ශතකයක් ලබාගත්තේය. ශාන්ත බෙනඩික් විදුහල - පළමු ඉනිම - ඕවර 50 කදී කඩුලු 7 ක් දැවී 204 (අෂේන් ද සොයිසා 102, සුරම් කන්නංගර 32, චමත් නතුර්ග 32, සෙනුක් සේරසිංහ 28/2, යෙවින් අතුකෝරල 63/2) ශාන්ත ජෝෂප් විදුහල - පළමු ඉනිම - ඕවර 9 කදී කඩුලු 2 ක් දැවී 38 (සදීෂ් ජයවර්ධන නොදැවී 21) 