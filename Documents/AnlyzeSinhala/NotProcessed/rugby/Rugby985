ආසියාවේ රග්බි කී‍්‍රඩා කරන ප‍්‍රධානතම රටවල් පහ අතර රග්බි තරගාවලියේ (2014) ජපානයට එරෙහිව මේ මස 10 වැනිදා ටෝකියෝහිදී පැවැත්වෙන තරගයට සහභාගි වීම සඳහා අද (07) පස්වරුවේ පිටත්ව ගිය ශ්‍රී ලංකා පිලට අතිරේක ක‍්‍රීඩකයන් දෙදෙනකු සමග 25 දෙනකු ඇතුළත්ව ඇති බව වාර්තා වේ. මෙම තරගාවලියට සහභාගි වන සංචිතයට ඇතුළත් වන ක‍්‍රීඩකයන් සංඛ්‍යාව 23 ක් වේ. ශ්‍රී ලංකාවේදී පසුගිය සතියේ හොං කොං පිලට එරෙහිව පැවැති තරගයේදී සංචිතයේ ස්ථානය අහිමි වූ ක‍්‍රීඩකයන් කීප දෙනකු නැවතත් සංචිතයට කැඳවා ඇති බව ද දැනගන්නට තිබේ. තරගාවලියට සහභාගි වූ ශ්‍රී ලංකා සංචිතය අද පස්වරුව දක්වාත් නිල වශයෙන් ප‍්‍රකාශයට පත්කර නොතිබුණු අතර මෙම සංචිතයට ක‍්‍රීඩා ඇමතිවරයාගේ අනුමැතිය ද ලැබී නොතිබුණු බවත් වාර්තා වේ. - 048 