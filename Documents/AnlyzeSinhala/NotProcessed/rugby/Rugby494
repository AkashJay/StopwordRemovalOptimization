අන්තර් සමාජ පළමු කොටසේ ‘ඩයලොග්’ කුසලාන ලීග් රග්බි තරගාවලියේ දෙවැනි වටයේ තෙවැනි සතිය යටතේ යුද හමුදා පිල සහ ගුවන් හමුදා පිල අතර රත්මලාන ගුවන් හමුදා ක‍්‍රීඩාංගණයේදී ඊයේ (30) පැවැති තරගයෙන්ලකුණු 20-16 ක තියුණු ජයක් ලැබීමට යුද හමුදා ක‍්‍රීඩකයෝ සමත් වූහ. ජයග‍්‍රාහි යුද හමුදා පිල ගෝලයකින්, උත්සාහක දිනුම් 2 කින් සහ දඩුවම් පහරකින් ලකුණු ලැබීය. ගුවන් හමුදා පිලට ගෝලයකින්, දඩුවම් පහර 2 කින් සහ ඩ්‍රොප් ගෝලයකින් ලකුණු එකතු විය. ගුවන් හමුදා පිල පළමු අර්ධය අවසන් වන විට ලකුණු 13-10 ක් ලෙස පෙරමුණේ පසුවුවද දෙවැනි අර්ධයේදී යුද හමුදා පිල පෙරමුණට පැමිණියේය. දෙවැනි අර්ධයේ අවසන් මිනිත්තු 8 වන විටත් ගුවන් හමුදා පිල ලකුණු 16-15 ක් ලෙස පෙරමුණේ පසුවිය. එහෙත් අවසන් මොහොතේදී ලබාගත් උත්සාහක දිනුම නිසා යුද හමුදාවට තරගයේ ජය හිමිවිය. - 048 