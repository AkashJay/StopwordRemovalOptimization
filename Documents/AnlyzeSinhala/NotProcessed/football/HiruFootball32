17 වසරක් සභාපති ධුරය හෙබවූ 79 හැවිරිදි සෙප් බ්ලැටර් තනතුරෙන් ඉවත් වීමෙන් පසු නව සභාපතිවරයෙකු තෝරා පත් කර ගැනීම සදහා ලෝක පාපන්දු සම්මේලනය අද ස්විට්සර්ලන්තයේ - සූරිච් නුවරට රැස්වනවා. ඒ සදහා ලොව පුරා පාපන්දු සම්මේලන නියෝජනය කරන ඡන්දය හිමි සාමාජිකයන් 207 දෙනෙකු සහභාගි වනු ඇති. අපේක්ෂකයන් 5 දෙනෙකු ලෝක පාපන්දු සම්මේලනයේ සභාපති ධුරයට තරග කරන අතර, ඒ අතරින් පෙරමුණේ සිටින්නේ බහරේන පාපන්දු සම්මේලනයේ මෙන්ම ආසියානු පාපන්දු සම්මේලනයේ සභාපතිවරයා වන ෂෙයික් සල්මාන් බින් ඊබ්‍රාහිම් අල් කලීෆා බව සදහන්.