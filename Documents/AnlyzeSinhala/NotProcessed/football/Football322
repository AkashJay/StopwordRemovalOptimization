ශ්‍රී ලංකා පාපන්දු සම්මේලනය සංවිධානය කරන ඩයලොග් ශූරයන්ගේ කුසලාන පාපන්දු තරගාවලියේදී රෙඞ් ස්ටාර් පාපන්දු සමාජයට එරෙහිව වෙන්නප්පුව ඇල්බට් එෆ්.පීරිස් ක්‍රීඩාංගණයේදී පැවැති තරගය ගෝල 2-1 ක් ලෙස ජය ගැනීමට නිව් යංග්ස් පාපන්දු සමාජය සමත් විය. එහිදී ජයග්‍රාහී නිව් යංග්ස් පාපන්දු සමාජය වෙනුවෙන් බී.එස්. නීමෝ 7 වැනි මිනිත්තුවේදීද, හසිත ප්‍රියංකර 38 වැනි මිනිත්තුවේදීද ගෝල ලබාගත්හ. රෙඞ් ස්ටාර් පාපන්දු සමාජය වෙනුවෙන් වාර්තා වූ එකම ගෝලය ලබාගැනීමට ඕ.අයි. අබුමේර් සමත් වූයේ 86 වැනි මිනිත්තුවේදීය. -036 