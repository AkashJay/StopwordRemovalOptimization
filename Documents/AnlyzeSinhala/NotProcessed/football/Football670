‘ඩයලොග් කුසලාන’ ලීග් පාපන්දු තරගාවලියේ සුපිරි අටදෙනාගේ වටයේ තරග මේ වන විට ආරම්භ වී ඇති අතර පළමු සතිය අවසානයේ එහි ප‍්‍රසාද ලකුණු සටහනේ පෙරමුණ ගැනීමට කොළඹ කී‍්‍රඩා සමාජය සමත් වී තිබේ. මූලික වටයෙන් රැගෙන ආ ලකුණු 3 ක් සහ සුපිරි අටදෙනාගේ වටයේ තරගයකින් ජයගෙන ලබාගත් ලකුණු 3 ක් සමග මේ වන විට කොළඹ කී‍්‍රඩා සමාජයට හිමිව ඇති ප‍්‍රසාද ලකුණු සංඛ්‍යාව 6 කි. යුද හමුදාව ප‍්‍රසාද ලකුණු සටහනේ දෙවැනි ස්ථානයේ පසුවන අතර ඔවුන්ද මූලික වටයෙන් රැගෙන ආ ලකුණු 3 ක් සහ සුපිරි අටදෙනාගේ වටයේ තරගයකින් ජයගෙන ලබාගත් ලකුණු 3 ක් සමගින් ප‍්‍රසාද ලකුණු 6 ක් හිමිකර ගෙන සිටියි. කොළඹ කී‍්‍රඩා සමාජය සහ යුද හමුදාව ලබා සිටින ප‍්‍රසාද ලකුණු සංඛ්‍යාව සම වුවද කී‍්‍රඩා කරන ලද තරග වලදී ඔවුන් ලබාගත් ගෝල ගණන අනුව කොළඹ කී‍්‍රඩා සමාජය පෙරමුණට පැමිණ තිබේ. සුපිරි අටදෙනාගේ වටයේ තරගයකින් ජය ලබා ප‍්‍රසාද ලකුණු 3 ක් හිමිකරගෙන සිටින රිනවුන් කී‍්‍රඩා සමාජය පළමු සතිය අවසන් වන විට ප‍්‍රසාද ලකුණු සටහනේ තෙවැනි ස්ථානයේ රැදී සිටියි. ඩයලොග් ශූරයින්ගේ ලීගය - 2015 කණ්ඩායම තරග ජය විසදුමක් නැති පරාජ ලැබූ ගෝල දුන් ගෝල ගෝල වෙනස ඉදිරියට ගෙනා ප්‍ර. ල. ප්‍රසාද ලකුණු කොළඹ පාපන්දු සමාජය 1 1 0 0 4 1 3 3 6 යුද හමුදාව 1 1 0 0 3 2 1 3 6 රිනවුන් 1 1 0 0 4 0 4 0 3 ක්‍රිස්ටල් පැලස් 1 0 1 0 2 2 0 1 2 බ්ලූ ස්ටාර් 1 0 0 1 2 3 -1 2 2 ගුවන් හමුදාව 1 0 0 1 1 4 -3 2 2 නාවික හමුදාව 1 0 1 0 2 2 0 0 1 ජාවා ලේන් 1 0 0 1 0 4 -4 1 1 - 036 