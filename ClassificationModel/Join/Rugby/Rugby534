ඩයලොග් කුසලාන වෙනුවෙන් පැවැත්වෙන අන්තර් ක්‍රීඩා සමාජ රග්බි තරගාවලියේ අද (8 වැනිදා) පැවැති තරගයකදී සී. එච්. ඇන්ඞ් එෆ්. සී. පිල පරදවා ලකුණු 43-08 ක පහසු ජයක් අත්කරගැනීමට යුද හමුදා කණ්ඩායම සමත් විය. යුද හමුදා කණ්ඩායම ගෝල 4 කින් සහ උත්සාහක දිනුම් 3 කින් ලකුණු ලබාගත් අතර සී. එච්. පිලට ලකුණු ලබාගත හැකිවූයේ උත්සාහක දිනුමක් සහ දඬුවම් පහරකින් පමණි. මෙම තරගය දියගම මහින්ද රාජපක්‍ෂ ක්‍රීඩාංගණයේදී පැවැත්විණ. 