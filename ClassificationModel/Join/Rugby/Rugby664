අන්තර් සමාජ පළමු කොටසේ ‘ඩයලොග්’ කුසලාන ලීග් රග්බි තරගාවලියේ තෙවැනි සතිය යටතේ වැලිසර නාවික හමුදා ක‍්‍රීඩාංගණයේදී අද (05) පැවැති තරගයෙන් හැව්ලොක්ස් ක‍්‍රීඩකයෝ ලකුණු 16-13 ක තියුණු ජයක් ලැබීමට සමත් වූහ. දෙවැනි සතිය අවසන් වන විට ප‍්‍රසාද ලකුණු සටහනේ දෙවැනි ස්ථානයේ පසුවූ හැව්ලොක්ස් පිල පිට පිටම ලැබූ තෙවැනි ජය මෙය වේ. හැව්ලොක්ස් පිල ගෝලයකින් සහ දඩුවම් පහර 3 කින් ලකුණු එකතු කර ගත්තේය. නාවික හමුදා පිලට ගෝලයකින් සහ දඩුවම් පහර 2 කින් ලකුණු එකතු විය. හැව්ලොක්ස් පිල පළමු අර්ධය අවසන් වන විට ලකුණු 10-6 ක් ලෙස පෙරමුණේ පසුවිය. ජයග‍්‍රාහි හැව්ලොක්ස් පිල වෙනුවෙන් එකම උත්සාහක දිනුම ප‍්‍රසාද් මධුරංග විසින් සම්පූර්ණ කරන ලදී. ඉම්ෂි ජමාල්ඞීන් ගෝල ප‍්‍රවර්ථනය සහ දඩුවම් පහර තුන සාර්ථක කරමින් අතිරේක ලකුණු 11 ක් ගෙන එමින් හැව්ලොක්ස් පිල ජයග‍්‍රහණය දක්වා රැගෙන ආවේය. - 048 