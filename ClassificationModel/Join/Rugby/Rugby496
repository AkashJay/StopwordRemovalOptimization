අන්තර් සමාජ පළමු කොටසේ ‘ඩයලොග්’ කුසලාන ලීග් රග්බි තරගාවලියේ දෙවැනි වටයේ තෙවැනි සතිය අවසන් තරගය ලෙස නිත්තවෙල පිටියේදී අද (31) පැවැති තරගයේදී සත්කාරක මහනුවර පිල ලකුණු 44-17 කින් පොලිස් පිල පරාජය කිරීමට සමත් විය. මහනුවර පිල මෙම ජයග‍්‍රහණයත් සමඟ මෙවර තරගාවලියේ පිට පිටම 10 වැනි ජය ලබා අපරාජිතව සිටියි. ජයග‍්‍රාහි මහනුවර පිල ගෝල 3 කින්, උත්සාහක දිනුම් 4 කින් සහ දඩුවම් පරකින් ලකුණු 44 රැස් කළේය. පොලිස් පිලට උත්සාහක දිනුමකින් සහ දඩුවම් පහර 4 කින් ලකුණු එකතු විය. මහනුවර පිල තරගයේ පළමු අර්ධය අවසන් වන විට ලකුණු 18-9 ක් ලෙස පෙරමුණේ සිටියේය. - 048 