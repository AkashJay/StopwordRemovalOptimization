ශ්‍රී ලංකා පාසල් රග්බි සංගමය සංවිධානය කරන අන්තර් පාසල් වයස 20 න් පහළ ‘සිංගර්’ කුසලාන ලීග් රග්බි තරගාවලියේ කුසලාන ශූරතා වටය ආරම්භ කරමින් කොළඹදී අද (28) හැව්ලොක්ස් පිටියේදී පැවැති තරගයේදී ඉසිපතන විදුහල් ක්‍රීඩකයෝ ලකුණු 48-10 කින් මරදාන සහිරා විදුහල පරාජය කිරීමට සමත් වූහ. මෙහිදී ඉසිපතන විදුහල් පිල ගෝල 4 කින් සහ උත්සාහක දිනුම් 4 කින් ලකුණු රැස් කළේය. සහිරා විදුහල් පිල උත්සාහක දිනුම් දෙකක් පමණක් සම්පූර්ණ කළේය. ඉසිපතන විදුහල් ක්‍රීඩකයෝ තරගයේ ආරම්භයේ සිටම ග්‍රහණයට නතුකර ගනිමින් පළමු අර්ධ අවසන් වන විට ලකුණු 26-5 ක් ලෙස පෙරමුණ ගැනීමට සමත් වූහ. ඡායාරූප : කුෂාන් පතිරාජ 