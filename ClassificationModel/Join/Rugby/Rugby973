ඉන්දියාවේ පූනේ නගරයේදී පැවැත්වෙන ආසියානු සත් සාමාජික කාන්තා රග්බි තරගාවලියට සහභාගි වන ශී‍්‍ර ලංකා කණ්ඩායම අද (9 වැනිදා) ලකුණු 36-0 කින් ඉන්දීය පිල පරාජය කිරීමට සමත් විය. මෙම තරගාවලිය පූනේ නගරයේ බල්වාඩි කී‍්‍රඩා සංකීර්ණයේදී පැවැත්වෙයි. ශී‍්‍ර ලංකා පිල වෙනුවෙන් අයේෂා පෙරේරා උත්සාහක දිනුම් 3 ක් ලබාගත් අතර රන්දිකා කුමුදුමාලි සහ තනුජා වීරක්කොඩිද උත්සාහක දිනුම් බැගින් ලබාගත්හ. 