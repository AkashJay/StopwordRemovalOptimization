ශ්‍රී ලංකා රග්බි සංගමය මෙහෙයවන අන්තර් සමාජ පළමු කොටසේ ‘ඩයලොග්’ කුසලාන ලීග් රග්බි තරගාවලියේ සිවුවැනි සතිය යටතේ තරග හතරක් අද සහ හෙට (12 සහ 13) පැවැත්වේ. මහනුවර පිල තෙවැනි සතියේ තරග අවසානයේ සහභාගි වූ තරග තුනම ජය ලබා ප‍්‍රසාද ලකුණු 18 ක් සමගින් පළමු ස්ථානය ආරක්‍ෂා කරගැනීමට සමත්ව සිටියි. හැව්ලොක්ස් පිල සහභාගි වූ තරග තුනම ජය ලබා ප‍්‍රසාද ලකුණු 16 ක් සමගින් දෙවැනි ස්ථානය හිමිකරගනෙ සිටියි. සී. ආර්. ඇන්ඞ් එෆ්. සී. පිල ප‍්‍රසාද ලකුණු 12 ක් ලබා තෙවැනි ස්ථානයේ රැදී සිටියි. මහනුවර පිල සහ ප‍්‍රසාද ලකුණු සටහනේ සිවුවැනි ස්ථානයේ සිටින යුද හමුදා පිල අතර තරගය හෙට (13) නිත්තවෙලදී පැවැත්වීමට නියමිතය. මෙම සති අන්තයේ පැවැත්වෙන තරග (පස්වරු 4.00) 12 වැනිදා - පොලිස් පිල සහ සී. ආර්. පිල අතර බම්බලපිටිය පොලිස් ක‍්‍රීඩාංගණයේදී 12 වැනිදා - සී. එච්. පිල සහ නාවික හමුදාව පිල අතර පැරණි තුරඟ තරග පිටියේදී 13 වැනිදා - මහනුවර පිල සහ යුද හමුදාව පිල අතර නිත්තවෙල පිටියේදී 13 වැනිදා - හැව්ලොක්ස් පිල සහ ගුවන් හමුදාව පිල අතර හැව්ලොක්ස් පිටියේදී 