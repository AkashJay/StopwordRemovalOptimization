අන්තර් පාසල් වයස 19 න් පහළ ‘සිංගර් කුසලාන’ ක්‍රිකට් තරගාවලියේ අම්පාර ඩී.එස්. සේනානායක විදුහල සහ නුගවෙල මැදි විදුහල අතර අම්පාරේදී පැවැති II කොටසේ තරගයෙන් ඉනිමක සහ ලකුණු 31 ක ජයක් වාර්තා කිරීමට ඩී.එස්. සේනානායක විදුහල සමත් විය. එහිදී චමිඳු සුදාරක ලකුණු 11 කට කඩුලු 6 ක්ද, ඉනුර ආමන්ත ලකුණු 45 කට කඩුලු 6 ක්ද දවාගනිමින් ඩී.එස්. සේනානායක විදුහලේ ජයග්‍රහණයට මඟ පැදූහ. එම විදුහලේම කල්පන ආදිත්‍ය ලකුණු 94 ක් රැස්කරමින් පිත්තෙන් දස්කම් දැක්වීය. නුගවෙල මැදි විදුහල් පළමු ඉනිම - ඕවර 29 කදී සියලු දෙනා දැවී 83 (ලසන්ත සංජය 37, විරාජ් හේමන්ත 26, චමිඳු සුදාරක 11/6, යසිඳු රුවංග 35/2) ඩී.එස්. සේනානායක විදුහල් පළමු ඉනිම - ඕවර 63.4 කදී කඩුලු 9 ක් දැවී 264 (කල්පන ආදිත්‍ය 94, ඉනුර ආමන්ත 40, නවෝද් පන්සිළු 28, රදීෂාන් උෂාර 24, චනුර දේෂාන් 21, හසන්ත මධුර නොදැවී 20, හසින්ත ඉඳුවර 36/3, කවිෂ්ක ජයතිස්ස 36/3, දිනුක ප්‍රමෝද් 64/2) නුගවෙල මැදි විදුහල් දෙවැනි ඉනිම - ඕවර 51.5 කදී සියලු දෙනා දැවී 150 (විරාජ් හේමන්ත 93, ඉනුර ආමන්ත 45/6) -036 