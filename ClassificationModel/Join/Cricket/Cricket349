අන්තර් පාසල් වයස 13 න් පහළ ‘සිංගර් කුසලාන’ ක්‍රිකට් තරගාවලියේ මහනුවර කිංග්ස්වුඞ් විදුහල සහ මහනුවර ශ්‍රී සුමංගල විදුහල අතර කිංග්ස්වුඞ් විදුහල් ක්‍රීඩාංගණයේදී පැවැති I කොටසේ තරගය ජය පැරදුමෙන් තොරව අවසන් විය. එහිදී සුමංගල විදුහල වෙනුවෙන් දක්ෂ පන්දු යැවීමක නිරත වූ සවිඳු චාරුක ලකුණු 13 කට කඩුලු 5 ක් දවාගත්තේය. කිංග්ස්වුඞ් විදුහල් පළමු ඉනිම - ඕවර 47.5 කදී සියලු දෙනා දැවී 76 (නිකේෂල නානායක්කාර 14, සවිඳු චාරුක 31/5, ධනංජය අමරසිරු 05/3) සුමංගල විදුහල් පළමු ඉනිම - ඕවර 6 කදී කඩුලු 3 ක් දැවී 31 (ආධිල් ෂෙරීෆ් 17/2) -036 