‘සිංගර් කුසලාන’ වයස 19 න් පහළ ක්‍රිකට් තරගාවලියේ දෙවැනි කොටසේ තරගයකදී බලපිටිය රේවත විද්‍යාලයට එරෙහිව පළමු ඉනිමේ ජයක් ලබාගැනීමට අම්බලන්ගොඩ පී.ද.එස්.කුලරත්න විද්‍යාලය ඊයේ (18 වැනිදා) සමත්විය. මෙම තරගය බලපිටිය පුහුණු විද්‍යාලයීය ක්‍රීඩාංගණයේදී පැවැත්විණි. බලපිටිය රේවත විද්‍යාලයේ චාමර ප්‍රියදර්ශන කඩුලු 5 ක් දවාගනිමින් පන්දුවෙන් දස්කම් දැක්වීය. පී.ද.එස්.කුලරත්න විද්‍යාලය - පළමු ඉනිම - ඕවර 84.4 කදී සියලුදෙනා දැවී ලකුණු 192 (කල්ප හර්ෂජිත් 41, ලකිල ටෙහාන් 31, මනූශ තීක්‍ෂණ 23, තරිඳු හර්ෂණ නොදැවී 22, චාමර ප්‍රියදර්ශන 39/5, සහන් සංකල්ප 51/2) රේවත විද්‍යාලය - පළමු ඉනිම - ඕවර 47.5 කදී සියලුදෙනා දැවී ලකුණු 134 (රමේෂ් මදුසංක 36, මල්ෂ අශේන් 22, කවීශ සත්සර 37/4, චරිත් චිරංජීව 10/2, අචල අකලංක 26/2, මනූෂ තීක්‍ෂණ 38/2) පී.ද.එස්.කුලරත්න විද්‍යාලය - දෙවැනි ඉනිම - ඕවර 73 කදී කඩුලු 8 ක් දැවී ලකුණු 210 (මනූෂ තීක්‍ෂණ 66, ලකිල ටෙහාන් 58, කමිඳු මිල්හාන 32, කවීශ සත්සර 26, මල්ශ අශේන් 35/3, චාමර ප්‍රියදර්ශන 59/2) 