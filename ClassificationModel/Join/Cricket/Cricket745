‘සිංගර් කුසලාන’ වයස 17 න් පහළ ක්‍රිකට් තරගාවලියේ I කොටසේ දෙවැනි තරගයකදී මීගමුව මාරිස්ටෙලා විදුහලට එරෙහිව ලකුණු 58 ක ජයක් හිමිකර ගැනීමට කොළඹ නාලන්ද විදුහල සමත්විය. මෙම තරගය කොළඹ නාලන්ද විදුහල් ක්‍රීඩාංගණයේදී පැවැත්විණි. චමෝද්‍ය රාජපක්ෂ ලකුණු 22 කට කඩුලු 5 ක් දවාගනිමින් කොළඹ නාලන්ද විදුහල ජයග්‍රහණය කරා රැගෙන ගිය අතර රවීන් ද සිල්වා (නොදැවී 74) අර්ධ ශතකයක් රැස්කරමින් පිත්තෙන් දස්කම් දැක්වීය. නාලන්ද විදුහල - ඕවර 49.4 කදී සියලුදෙනා දැවී 215 (රවීන් ද සිල්වා නොදැවී 74, අනුධ ජිත්වර 25, නන්දුන් සේනාරත්න 36, ලක්ෂාන් කාශ්‍යප 24, නිර්මාල් රොඞ්රිගූ 37/3, ප්‍රමෝද් ප්‍රනාන්දු 42/3) මාරිස්ටෙලා විදුහල - ඕවර 49.3 කදී සියලුදෙනා දැවී 157 (තරිඳු මදුවන්ත 27, පසිඳු පෙරේරා 20, ප්‍රමෝද් ප්‍රනාන්දු 35, චමෝද්‍ය රාජපක්ෂ 22/5, රොෂාන් දිසානායක 15/2) 