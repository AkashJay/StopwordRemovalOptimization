‘සිංගර් කුසලාන’ වයස 17 න් පහළ ක්‍රිකට් තරගාවලියේ II කොටසේ දෙවැනි වටයේ තරගයකදී මහනුවර ත්‍රිත්ව විදුහල් ‘බී’ කණ්ඩායමට එරෙහිව ලකුණු 74 ක ජයක් හිමිකර ගැනීමට මීගමුව හරිස්චන්ද්‍ර ජාතික පාසල ඊයේ (7 වැනිදා) සමත්විය. මෙම තරගය ගොඩිගමුව ක්‍රීඩාංගණයේදී පැවැත්විණි. හරිස්චන්ද්‍ර ජාතික පාසලේ ආරියරත්න සිල්වා (70) සහ ගිහාන් තත්සර (61) අර්ධ ශතක රැස්කරමින් පිත්තෙන් දස්කම් දැක්වූ අතර කවිඳු ප්‍රනාන්දු කඩුලු 3 ක් දවාගනිමින් පන්දුවෙන් දස්කම් දැක්වීය. ත්‍රිත්ව විදුහල් ‘බී’ කණ්ඩායම වෙනුවෙන් ප්‍රවින් කොඩිතුවක්කු (60) අර්ධ ශතකයක් ලබාගැනීමට සමත්විය. හරිස්චන්ද්‍ර ජාතික පාසල - ඕවර 49.5 කදී සියලුදෙනා දැවී 273 (ආරියරත්න සිල්වා 70, ගිහාන් තත්සර 61, චවින්ද ශවින්ද 41, සංකල්ප ද සිල්වා 26, කවිඳු ප්‍රනාන්දු 23, ගඟන උනකොටුව 54/3, හම්ඩන් සිල්වා 39/2, මොහොමඞ් යුන්ස් 59/2) ත්‍රිත්ව විදුහල - ඕවර 42.4 කදී සියලුදෙනා දැවී 199 (ප්‍රවින් කොඩිතුවක්කු 60, කෙවින් ඩයස් 33, කවිඳු ප්‍රනාන්දු 52/3, සංකල්ප ද සිල්වා 20/2, අරෝෂන මදුරංග 45/2) 