දකුණු කොරියානු-ශ්‍රී ලංකා සහයෝගිතා අන්තර් ලීග් කනිෂ්ඨ පාපන්දු තරගාවලියේ තවත් තරග 12 ක් මේ සති අන්තයේදී පැවැත්වේ. එම තරග ලබන සඳුදා (7) දක්වා පැවැත්වෙන අතර ශ්‍රී ලංකා පාපන්දු සම්මේලනය සංවිධානය කරන මෙම තරගාවලියට කණ්ඩායම් 58 ක් සහභාගිවී සිටිති. පසුගිය ෂති අන්තයේදී පැවැති තරග වලදී පාසල් ලීගය විසින් හම්බන්තොට ලීගය ගෝල 7-2 ක් ලෙසින් පරාජය කරන ලදි. වඩමාරච්චි ලීගය හා වලිකාමන් ලීගය අතර තරගය ගෝල 5-0 ක් ලෙසින් ජයගැනීමට වඩමාරච්චි කණ්ඩායම සමත් විය. එහෙත් නුවරඑළිය ලීගය හා නාවලපිටිය ලීගය අතර තරගය තියුණු මුහුණුවරක් ගත් අතර එය කෙළවර වූයේ ගෝල 3-2 කට නුවරඑළිය ලීගය ජය ගැනීමෙනි. වෙන්නප්පුව ලීගය විසින් පුත්තලම ලීගය පරාජය කරන ලදී (4-0) මුලතිව් ලීගය හා අනුරාධපුර ලීගය අතර ජය පැරදුමෙන් තොරයි (0-0) පාසල් ලීගය විසින් හම්බන්තොට ලීගය පරාජය කරන ලදී (7-2) අම්පාර ලීගය විසින් කාත්තන්කුඩි ලීගය පරාජය කරන ලදී (2-0) කොළඹ ලීගය විසින් ගම්පහ ලීගය පරාජය කරන ලදී (4-0) මාතර ලීගය විසින් ගාල්ල ලීගය පරාජය කරන ලදී (3-0) කාත්තන්කුඩි ලීගය විසින් පොලොන්නරුව ලීගය පරාජය කරන ලදී (2-0) මාතර ලීගය විසින් දෙනියාය ලීගය පරාජය කරන ලදී (1-0) කින්නියා ලීගය විසින් මුතුර් ලීගය පරාජය කරන ලදී (9-0) ●●● 