ශ්‍රී ලංකා පාපන්දු සම්මේලනය සංවිධානය කරන ඩයලොග් ශූරයන්ගේ කුසලාන පාපන්දු තරගාවලියේදී සොලිඞ් ක්‍රීඩා සමාජයට එරෙහිව අනුරාධපුර බන්ධනාගාර ක්‍රීඩාංගණයේදී පැවැති තරගය ගෝල 3-1 ක් ලෙස ජය ගැනීමට අප් කන්ට්‍රි ලයන්ස් ක්‍රීඩා සමාජය සමත් විය. එහිදී පී.ජේ. එවන්ස් 11 වැනි සහ 93 වැනි (අතිරේක කාලයේදී) අප් කන්ට්‍රි ලයන්ස් ක්‍රීඩා සමාජය වෙනුවෙන් ගෝල ද්විත්වයක් ලබාගත් අතර එම ක්‍රීඩා සමාජයේ එච්.ඒ. චන්ද්‍රරත්නද 18 වැනි මිනිත්තුවේදී ගෝලයක් ලබාගත්තේය. සොලිඞ් ක්‍රීඩා සමාජය වෙනුවෙන් වාර්තා වූ එකම ගෝලයට හිමිකම් කීමට එමානුවෙල් ඉල්හාම් සමත් වූයේ තරගයේ 20 වැනි මිනිත්තුවේදීය. සොලිඞ් ක්‍රීඩා සමාජයේ ශිවකුමාර් ක්‍රිෂාන්ත් 82 වැනි මිනිත්තුවේදී රතු කාඞ්පතක් ලබා පිටියෙන් ඉවත්ව ගිය අතර අප් කන්ට්‍රි ලයන්ස් ක්‍රීඩා සමාජයේ ආර්. සරන්රාජ් කහ කාඞ්පතක් ලැබීය. -036 