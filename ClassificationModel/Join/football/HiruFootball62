ශ්‍රී ලංකාවේ ජාතික පාපන්දු ශූරයෙකු මෙන්ම ප්‍රවීන පාපන්දු පුහුණුකරුවෙකු වූ පී.ඩී.සිරිසේන වයස අවුරුදු 77ක්ව සිටියදී රාජගිරිය - ඔබේසේකරපුර පිහිටි සිය නිවසේදී අද අභාවප්‍රාප්ත වුණා.මරදාන - සංඝරාජ මහ විදුහල හරහා පාපන්දු ක්‍රීඩාවට පිවිසි කොළඹ සෝන්ඩර්ස් ක්‍රීඩා සමාජයේ මෙන්ම ජාතික පාපන්දු කණ්ඩායමේ නායකයා ලෙස කටයුතු කළ ඔහුගේ පාපන්දු ජීවිතය වසර 63කට අධිකයි. ජාතික සහ ජාත්‍යන්තර සම්මාන ලද පී.ඩී. සිරිසේනගේ දේහය පිළිබඳ අවසන් කටයුතු අනිද්දා බොරැල්ල - සුසාන භූමියේදී සිදුකිරීමට නියමිතව තිබෙනවා1960 එෆ් ඒ තරගාවලියේ අවසන් මහ තරගයේදී පී. ඩී. සිරිසේන සෝන්ඩර්ස් කණ්ඩායම නියෝජනය කරමින් ලබාගත් ගෝල හය මෙන්ම එම වසරේ තරගාවලිය පුරා ඔහු විසින් රැස් කළ ගෝල 24ක් වන ගණන තරගාවලියේ තවමත් නොබිඳී පවතින වාර්තා දෙකක්.එම අවසන් මහ තරයේදී සිරිසේනගේ ගෝල ප්‍රහාරය හමුවේ සොන්ඩර්ස් කණ්ඩායම වැල්ලවත්ත පෙහෙකම්හල් කණ්ඩායමට එරෙහිව ගෝල 7-2ක් ලෙස ජය ගෙන තිබෙනවා.පී. ඩී. සිරිසේන මහතා මෑතක් වනතුරු ශ්‍රී ලංකා පාපන්දු සම්මේලනයේ තාක්ෂණික උපදේශකවරයකු ලෙස කටයුතු කරමින් සිටපසුව විශ්‍රාම ගියා.ඔහු වසර ගණනාවක්ම ජාතික පාපන්දු පුහුණුකරු ධුරයේ මෙන්ම සෝන්ඩර්ස් ක්‍රීඩා සමාජයේ ප්‍රධාන පුහුණුකරු ලෙසත් කටයුතු කර තිබෙනවා.සිරිසේන මහතාගේ පාපන්දු දිවියට උපහාර ලෙස හිටපු ජනාධිපති රණසිංහ ප්‍රේමදාස විසින් මාළිගාවත්ත නාගරික ක්‍රීඩාංගණය පී. ඩී. සිරිසේන ක්‍රීඩාංගණය ලෙස නම් කරන ලැබුවා.ශ්‍රී ලංකාවේ එෆ්. ඒ. කුසලාන තරග ඉතිහාසය 1948 තෙක් ඈතට දිව යන අතර එම තරගාවලිය මේ දක්වා වැඩිම වාර ගණනක් දිනා ඇත්තේ සෝන්ඩර්ස් ක්‍රීඩා සමාජයයි 