ඩයලොග් ශූරයන්ගේ කුසලාන පාපන්දු තරගාවලියේ පෙලිකන්ස් ක්‍රීඩා සමාජයට එරෙහිව කුරුණෑගල මලියදේව විදුහල් ක්‍රීඩාංගණයේදී ඊයේ (5 වැනිදා) පැවැති තරගය ගෝල 3-0 ක් ලෙස ජය ගැනීමට කොළඹ ක්‍රීඩා සමාජය සමත් විය. තරගයේ 32 වැනි 34 වැනි සහ 76 වැනි මිනිත්තු වලදී කොළඹ ක්‍රීඩා සමාජය වෙනුවෙන් වාර්තා වූ ගෝල 3 ටම හිමිකම් කී බොඩි්‍රක්ස් දිමිත්‍රි ජයග්‍රහණයේ නියමුවා බවට පත් විය. එහිදී පෙලිකන්ස් ක්‍රීඩා සමාජයේ ඒ.අයි.එම්. ඉන්ෆාස් කහ කාඞ්පතක් ලැබීය. -036 