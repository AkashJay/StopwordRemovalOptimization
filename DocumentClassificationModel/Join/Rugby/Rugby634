අන්තර් සමාජ පළමු කොටසේ ‘ඩයලොග්’ කුසලාන ලීග් රග්බි තරගාවලියේ දෙවැනි වටයේ තරගයකදී හැව්ලොක්ස් ක‍්‍රීඩකයෝ ලකුණු 21-19 ක තියුණු ජයක් ලැබීමට සමත් වූහ. මෙම තරගය කොළඹ හැව්ලොක් පිටියේදී ඊයේ (25) පස්වරුවේ විදුලි ආලෝකය මධ්‍යයේ පැවැත්විණ. ජයග‍්‍රාහි හැව්ලොක් පිල ගෝලයකින්, උත්සාහක දිනුමකින් සහ දඩුවම් පහර 3 කින් ලකුණු රැස් කළේය. සී. ආර්. පිලට උත්සාහක දිනුම් 2 කින් සහ දඩුවම් පහර 3 කින් ලකුණු එකතු විය. පළමු අර්ධය අවසන් වන විට හැව්ලොක් පිල ලකුණු 6-3 ක් ලෙස පෙරමුණේ සිටිය ද සී. ආර්. පිල දෙවැනි අර්ධයේදී පෙරමුණට පැමිණියේය. සී. ආර්. පිල ලකුණු 19-18 ක් ලෙස පෙරමුණේ සිටියද, තරගය අවසන් වීමට ආසන්නව තිබියදී දුලාජ් පෙරේරා දඩුවම් පහරක් සාර්ථක කිරීම නිසා හැව්ලොක් පිලට ජය හිමිවිය. 048 