අන්තර් සමාජ පළමු කොටසේ ‘ඩයලොග්’ කුසලාන ලීග් රග්බි තරගාවලියේ පස්වැනි සති යටතේ වැලිසර නාවික හමුදා ක‍්‍රීඩාංගණයේදී අද (20) පැවැති තරගයේදී නාවික හමුදා ක‍්‍රීඩකයෝ ලකුණු 27-24 කින් පොලිස් පිල පරාජය කිරීමට සමත් වූහ. නාවික හමුදාව මේ වන විට තරග පහෙන් තුනක් ජය ලැබීමට සමත්ව සිටියි. ජයග‍්‍රාහි නාවික හමුදා පිල ගෝල 2 කින්, උත්සාහක දිනුම් 2 කින් සහ දඩුවම් පහරකින් ලකුණු එකතු කර ගැනීමට සමත් විය. පොලිස් පිල ගෝල 3 කින් සහ දඩුවම් පහරකින් ලකුණු ලැබීය. පොලිස් ක‍්‍රීඩකයෝ දෙවැනි අර්ධයේදී ලකුණු 24 ක් රැස්කරමින් නාවික හමුදා පිලට හොද අභියෝගයක් යොමු කිරීම මෙහිදී කැපී පෙනුණි. නාවික හමුදා ක‍්‍රීඩකයෝ තරගය ආරම්භයේ සිටම පළමු අර්ධය අවසානය දක්වා ග‍්‍රහණය පවත්වා ගනිමින් ලකුණු 10-0 ක් ලෙස පෙරමුණ ගැනීමට සමත්ව සිටියේය. - 048 