අද පැවත්වෙන අන්තර්ජාතික පාපන්දු සම්මේලනයේ අති විශේෂ මහ සභා රැුස්වීම වැදගත් මුහුණුවරක් ගෙන තිබේ. ඒ එහි මෙතෙක් ක‍්‍රියාත්මක වූ විධායක සභාව අහෝසි කරමින් වඩාත් විනිවිද භාවයකින් කටයුතු කිරීම සඳහා ඒ වෙනුවට මෙතැන් සිට උපදේශක සභාවක් ක‍්‍රියාත්මක කිරීමට අන්තර්ජාතික පාපන්දු සම්මේලනය තීරණය කර තිබේ. විධායක සභාව අහෝසි කරමින් උපදේශක සභාව පත් කර ගැනීමේදී ද ආසියානු කලාපයට ලැබෙන සාමාජික සංඛ්‍යාව තුනේ සිට හය දක්වා වැඩිවී තිබේ. ලෝකයේ කලාපීය පාපන්දු සංගම් සඳහා ආසන බෙදී යන ආකාරය පහත පරිදි වේ. ආසියානු පාපන්දු සමුළුව සඳහා උප සභාපතිධුර 1 යි, සභික ධුර 6 යි. දකුණු ඇමරිකානු පාපන්දු සමුලූව සඳහා උප සභාපති ධුර 1 යි, සභික ධුර 4 යි. යුරෝපා පාපන්දු සංගමය සඳහා උප සභාපති ධුර 3 යි, සභික ධුර 6 යි. උතුරු හා මධ්‍යම ඇමරිකානු පාපන්දු සමුළුව සඳහා උප සභාපති ධුර 1 යි, සභික ධුර 4 යි. ආසියා-ශාන්තිකර කලාප පාපන්දු සංගමය සඳහා උපසභාපති ධුර 1 යි, සභික ධුර 2 යි. අප‍්‍රිකානු පාපන්දු සමුළුව සඳහා උප සභාපතිධුර 1යි, සභික ධුර 6 යි. ●●● 