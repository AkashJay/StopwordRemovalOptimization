ශූරයන්ගේ කුසලාන පාපන්දු තරගාවලියේදී දෙවැනි අදියරේ දෙවැනි තරගයට මුහුණු දුන් ප‍්‍රබල සොලිඞ් කණ්ඩායම කළුතර පාක් කණ්ඩායම් හමුවේ ගෝල 2-1 ක පරාජයක් ලැබීය. මේ වන විට ප‍්‍රසාද ලකුණු සටහනේ ‘බී’ කාණ්ඩයේ පෙරමුණේ පසු වන අනුරාධපුරයෙන් පිවිසි සොලිඞ් කණ්ඩායම දෙවැනි අදියර ආරම්භක තරගයේදී පොලිස් කණ්ඩායම ගෝල 3-0 කින් පරාජය කිරීමට සමත් විය. පැවැති ‘බී’ කාණ්ඩයේ තවත් තරගයකදී යුද හමුදා කණ්ඩායම නිව් යංග්ස් කණ්ඩායමට එරෙහිව ගෝල 6-3 ක ජයක් ලබා ගැනීමට සමත් විය. එම තරගයේදී යුද හමුදා පිලේ මොහොමඞ් ඉසදීන් ගෝල තුනක් වාර්තා කිරීම කැපී පෙනුණි. දෙවැනි අදියරේ තරග 21 ක් නිවා වන විට විනිසුරුවන් විසින් දැඩි අවවාද ලබන කහ කාඞ්පත ක‍්‍රීඩකයන් 62 ක් ලබා ඇති අතර රතු කාඞ්පතින් අවවාද ලබා පිටියෙන් පිටමන් කිරීම් හතරක් ද ලබා තිබුණි. තරග ප‍්‍රතිඵල සෝන්ඩර්ස් පිල විසින් මාතර සිටි පිල පරාජය කරන ලදී (2-1) මීගමුව යූත් පිල සහ ගුවන් හමුදා පිල අතර තරගය ජය පැරදුමෙන් තොරයි (2-2) ජාවා ලේන් පිල සහ නාවික හමුදා පිල අතර තරගය ජය පැරදුමෙන් තොරයි (1-1) කොළඹ ලීග් පිල විසින් බේරුවල සුපර් සන්ස් පිල පරාජය කරන ලදී (1-0) කළුතර බ්ලූස්ටාර් පිල සහ රත්නම් පිල අතර තරගය ජය පැරදුමෙන් තොරයි (1-1) අනුරාධපුර සොලිඞ් පිල විසින් පොලිස් පිල පරාජය කරන ලදී (3-0) අප්කන්ටි‍්‍ර ලයන්ස් පිල විසින් කළුතර පාක් පිල පරාජය කරන ලදී (2-1) රිනවුන් පිල විසින් වෙන්නප්පුව නිව් යංග්ස් පිල පරාජය කරන ලදී (3-1) මීගමුව දොන් බොස්කෝ පිල විසින් නන්දිමිත‍්‍ර මිල පරාජය කරන ලදී (1-0) 