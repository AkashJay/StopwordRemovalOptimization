ක්‍රීඩාව මිනිසාගේ ආධ්‍යාත්මික භාවයන් අවධි කරවන ක්‍රියාවක් වුවත් වර්තමානයේ බොහෝ ක්‍රීඩා තරඟවල ඇතිවන ගැටුම් මගින් එයට හානි එක්වී තිබෙනවා.මෙවැනි කළක කිසිදු විටෙකත් සිතාගත නොහැකි අනතුරකදී මිනිසත්කමට මුල්තැන දී තම ප්‍රතිවාදී කණ්ඩායමේ ක්‍රීඩකයාගේ දිවි බේරාගන්නා අයුරු දැක්වෙන වීඩියෝවක් විදෙස් මාධ්‍ය වාර්තා කර තිබෙනවා.මෙම සිදුවීම Czech Republic හි පාපන්දු තරඟයක් අතර සිදුවූවක් බවටයි වාර්තා වන්නේ.අදාළ අනතුරට මුහුණදෙන්නේ Bohemians 1905 පාපන්දු කණ්ඩායමේ දැල් රකින Martin Berkovec නම් 28 හැවිරිදි ක්‍රීඩකයෙක්.මෙම තරඟය Bohemians 1905 සහ Slovacko කණ්ඩායම් අතරයි පසුගියදා පැවැත්වුනේ.එහිදී Martin Berkovec විසින් ඉදිරියට පැමිණෙන අතර පසුව Slovacko ක්‍රීඩක Daniel Krchගේ සිරුරේ වැදී ඔහු සිහිසුන්ව බිම ඇදවැටෙනවා.සිදුවූ දේ සැණින් වටහාගත් Slovacko ක්‍රීඩක Daniel Krch සැණින් ඔහුගේ මුඛය තුලට තම අත දමා ඔහුට හුස්ම ගැනීමට පහසුකම් සලස්වා නැවතත් ඔහු පියවි සිහිය ලබාගන්නා අයුරු එම වීඩියෝවේ දැක්වෙනවා.කෙසේ වෙතත් අනතුරුව කඩිනමින් Martin Berkovec රෝහල්ගත කරන අතර මේ වනවිට සුව අතට හැරෙමින් පවතිනවා.පසුව Martin විශේෂ පණිවුඩයක් යවමින් Daniel වෙත දන්වා ඇත්තේ ඔහු තමන්ගේ දිවි බේරාගත් ඔබට ස්තූතිවන්ත වන බවයි.මෙම සිදුවීමත් සමඟ තවමත් ක්‍රීඩාවේ මහත්මා ගුණය නොනැසී පවතින බවට උදාහරණ ගෙනදෙනවා.තම ප්‍රතිවාදී කණ්ඩායමේ ක්‍රීඩකයා බව අමතක කරමින් Daniel Krch සිදුකල මෙම ක්‍රියාව ලොව පුරා බොහෝදෙනෙකුගේ මහත් පැසසුමට ලක්ව තිබෙනවා.එම අවස්තාවේ දර්ශන පහතින්.