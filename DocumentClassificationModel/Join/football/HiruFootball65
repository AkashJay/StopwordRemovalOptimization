ලොව විශිෂ්ඨතම පාපන්දු ක්‍රීඩකයා ලෙස රන් පාපන්දුව ජයග්‍රහණය කළ අප්‍රිකාවෙන් බිහි වූ ප්‍රථම පාපන්දු සුපිරි තරුව වූ ජෝර්ජ් වේ අප්‍රිකානු - ලයිබීරියාවේ ජනාධිතිවරයා ලෙස තේරී පත් වී තිබෙනවා. ජනාධිපතිවරණයේ දෙවන වටයේ ප්‍රතිඵල දැන් නිකුත් වී ඇති අතර එහිදී ඔහුට සියයට 60 කට අධික ඡන්ද ප්‍රතිශතයක් ලැබී ඇති බව සඳහන්. ජෝර්ජ් වේ ගේ ජයග්‍රහණයෙන් උද්දාමයට පත් ඔහුගේ අනුගාමිකයන් ලයිබීරියාවේ - මොන්රෝවියා අගනුවර සැමරුම්වලට එක්වූ බව විදෙස් වාර්තා සඳහන් කළා.ජෝර්ජ් වේ ලයිබීරියාවේ ජනාධිපති ධුරයට පත් වන්නේ ජනාධිපතිනි එලන් ජොන්සන් සිරාලීෆ් ගෙන් අනතුරුවයි. ඇය අප්‍රිකාවේ තේරී පත් වූ ප්‍රථම ජනාධිපතිවරිය ද වනවා. එමෙන්ම, දශක ගණනාවකින් ලයිබීරියාවේ පාලනය ප්‍රජාතන්ත්‍රවාදී ලෙස හුවමාරු වන්නේ මෙම ජනාධිපතිවරණයෙන් අනතුරුවයි. 19 වන සියවසේදී නිදහස ලැබූ ඇමරිකානු වහලුන්ගෙන් බිහිවූ ලයිබීරියාවේ 1944 වසරෙන් පසු මෙලෙස ප්‍රජාතන්ත්‍රවාදී ලෙස තේරී පත් වූ ජනාධිපතිවරයෙකුගෙන් බලය හුවමාරු වී නැහැ.