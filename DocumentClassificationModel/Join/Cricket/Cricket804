‘සිංගර් කුසලාන’ වයස 17 න් පහළ ක්‍රිකට් තරගාවලියේ III කොටසේ දෙවැනි වටයේ තරගයකදී රත්නපුර කුමර විදුහලට එරෙහිව කඩුලු 5 ක ජයක් හිමිකර ගැනීමට බණ්ඩාරවෙල ශාන්ත තෝමස් විදුහල ඊයේ (16 වැනිදා) සමත්විය. මෙම තරගය බණ්ඩාරවෙල මහජන ක්‍රීඩාංගණයේදී පැවැත්විණි. දසුන් චාමර (102) ශතකයක් රැස්කරමින් රත්නපුර කුමර විදුහල වෙනුවෙන් පිත්තෙන් දස්කම් දැක්වුවද ජයග්‍රහණයට එය ප්‍රමාණවත් නොවීය. තෙවින් අමරසිංහ (නොදැවී 69) අර්ධ ශතකයක් සහ ගයන්ත සිල්වා කඩුලු 5 ක් දවාගනිමින් බණ්ඩාරවෙල ශාන්ත තෝමස් විදුහල වෙනුවෙන් දස්කම් දැක්වූහ. කුමර විදුහල - ඕවර 38 කදී සියලුදෙනා දැවී 176 (දසුන් චාමර 102, යසිඳු විදර්ෂණ 33, ගයන්ත සිල්වා 31/5) ශා.තෝමස් විදුහල - ඕවර 30.4 කදී කඩුලු 5 ක් දැවී 179 (තෙවින් අමරසිංහ නොදැවී 69, පැතුම් අබේරත්න 43, දිනුක පලැන්දැගෙදර 21, කසුන් මිස්සක 49/3) 