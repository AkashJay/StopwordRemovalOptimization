අන්තර් පාසල් වයස 13 න් පහළ ‘සිංගර් කුසලාන’ ක්‍රිකට් තරගාවලියේ තලවතුගොඩ විදුර විදුහල සහ හලාවත ශාන්ත මරියා විදුහල අතර මුල්ලේරියාව එදිරිවීර සරත්චන්ද්‍ර ක්‍රීඩාංගණයේදී පැවැති II කොටසේ තරගයෙන් පළමු ඉනිමේ ජයක් වාර්තා කිරීමට ශාන්ත මරියා විදුහල සමත් විය. එහිදී ශාන්ත මරියා විදුහලේ හිමාෂ ප්‍රනාන්දු ලකුණු 42 ක් රැස්කරමින් සහ ලකුණු 29 කට කඩුලු 3 ක් දවාගනිමින් පිත්තෙන් මෙන්ම පන්දුවෙන්ද එකසේ දස්කම් දැක්වීය. විදුර විදුහල් පළමු ඉනිම - ඕවර 31.5 කදී සියලු දෙනා දැවී 90 (මිනිඳු ජයසිංහ 26, හිමාෂ ප්‍රනාන්දු 29/3, සතිෂ්ක රුක්ෂාන් 03/2, ගිම්හාන් තරුෂ 17/2) ශාන්ත මරියා විදුහල් පළමු ඉනිම - ඕවර 40.4 කදී සියලු දෙනා දැවී 103 (හිමාෂ ප්‍රනාන්දු 42, සෙනුර සුමනදාස 35/4, ප්‍රකාෂ් කෂ්මිර 14/3, කෙනුල් කෙහෙලිය 14/2) විදුර විදුහල් දෙවැනි ඉනිම - ඕවර 9 කදී කඩුලු 3 ක් දැවී 49 - 036 