‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී රත්ගම දේවපතිරාජ විද්‍යාලයට එරෙහිව ලකුණු 197 ක ජයක් ලබාගැනීමට මාතර ශාන්ත තෝමස් විද්‍යාලය සමත්විය. මෙම තරගය මාතර උයන්වත්ත ක්‍රීඩාංගණයේදී පැවැත්විණි. මාතර ශාන්ත තෝමස් විද්‍යාලය වෙනුවෙන් පිත්තෙන් දස්කම් දැක්වූ ගිසන්තික ජයවීර (නොදැවී 111) ශතකයක් සහ සචිර රශ්මික ලකුණු 10 කට කඩුලු 5 ක් දවාගනිමින් පන්දුවෙන් දස්කම් දැක්වීය. ශා.තෝමස් විද්‍යාලය - පළමු ඉනිම - ඕවර 89 කදී කඩුලු 7 ක් දැවී ලකුණු 278 (ගිසන්තික ජයවීර නොදැවී 111, මිහිසල් අමෝද 77, ඉරුෂ්ක තිමිර 106/3) දේවපතිරාජ විද්‍යාලය - පළමු ඉනිම - ඕවර 43.4 කදී සියලුදෙනා දැවී ලකුණු 103 (පැතුම් මදුසංක නොදැවී 38, ජීවක ශහීන් 31, කවිඳු රිද්මාල් 30/4, චාමික රණසිංහ 42/3) ශා.තෝමස් විද්‍යාලය - දෙවැනි ඉනිම - ඕවර 28.1 කදී කඩුලු 4 ක් දැවී ලකුණු 93 (මිහිර අමෝද 57, පැතුම් මදුසංක 12/2) දේවපතිරාජ විද්‍යාලය - දෙවැනි ඉනිම - ඕවර 36.1 කදී සියලුදෙනා දැවී ලකුණු 71 (සචිර රශ්මික 10/5, සෙනෙත් සිතාර 05/2, ගිසන්තික ජයවීර 31/2) 