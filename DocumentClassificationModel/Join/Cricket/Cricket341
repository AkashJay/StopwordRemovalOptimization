අන්තර් පාසල් වයස 13 න් පහළ ‘සිංගර් කුසලාන’ ක්‍රිකට් තරගාවලියේ පානදුර ශ්‍රී සුමංගල විදුහල සහ කළුතර තිස්ස මැදි විදුහල අතර ශ්‍රී සුමංගල විදුහල් ක්‍රීඩාංගණයේදී පැවැති I කොටසේ තරගයෙන් පළමු ඉනිමේ ජයක් වාර්තා කිරීමට ශ්‍රී සුමංගල විදුහල සමත් විය. එහිදී සුමංගල විදුහලේ විදූෂ පීරිස් අර්ධ ශතකයක් (57) ලබාගනිමින් සහ ලකුණු 36 කට කඩුලු 5 ක් දවාගනිමින් පිත්තෙන් මෙන්ම පන්දුවෙන්ද එකසේ දස්කම් දැක්වීය. තිස්ස මැදි විදුහල් පළමු ඉනිම - ඕවර 49.1 කදී සියලු දෙනා දැවී 145 (නඳුන් ද සිල්වා 40, කවිඳු සත්සර 20, විදූෂ පීරිස් 36/5, ජනිතු සොයිසා 07/2) ශ්‍රී සුමංගල විදුහල් පළමු ඉනිම - ඕවර 32.5 කදී කඩුලු 9 ක් දැවී 148 (විදූෂ පීරිස් 57, ක්‍රිෂාන් එරංග 24, ප්‍රමිත පෙරේරා 29, කවිඳු සත්සර 30/2) -036 