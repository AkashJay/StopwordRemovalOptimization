‘සිංගර් කුසලාන’ වයස 17 න් පහළ ක්‍රිකට් තරගාවලියේ I කොටසේ දෙවැනි වටයේ තරගයකදී වත්තල ශාන්ත අන්තෝනී විදුහලට එරෙහිව කඩුලු 5 ක ජයක් හිමිකර ගැනීමට කැළණිය ගුරුකුල විදුහල ඊයේ (7 වැනිදා) සමත්විය. මෙම තරගය වත්තල ශාන්ත අන්තෝනී විදුහල් ක්‍රීඩාංගණයේදී පැවැත්විණි. වර්ෂාව හේතුවෙන් තරග ආරම්භය ප්‍රමාදවූ අතර තරගය එක් පිලකට ඕවර 22 කට සීමාවිය. ශා.අන්තෝනී විදුහල - ඕවර 22 කදී කඩුලු 8 ක් දැවී 113 (දොන් රොමේෂ් 36, කවීශ දුලංජන 30) ගුරුකුල විදුහල - ඕවර 21.1 කදී කඩුලු 5 ක් දැවී 119 (කෙමිර නයනතරු 25, ප්‍රවින් නිමේෂ් 23, දොන් රොමේෂ් 20/2) 