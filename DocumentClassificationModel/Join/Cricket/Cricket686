අන්තර් පාසල් වයස 17 න් පහළ ‘සිංගර් කුසලාන’ ක්‍රිකට් තරගාවලියේ මහනුවර ත්‍රිත්ව විදුහල සහ මොරටු මහ විද්‍යාලය අතර මහනුවර අස්ගිරිය ජාත්‍යන්තර ක්‍රීඩාංගණයේදී පැවැති I කොටසේ තරගයෙන් පැරබෝලා ක්‍රමයට අනුව ලකුණු 27 ක ජයක් වාර්තා කිරීමට ත්‍රිත්ව විදුහල සමත් විය. එහිදී ත්‍රිත්ව විදුහලේ අබිෂේක් ආනන්දකුමාර ලකුණු 8 කට කඩුලු 3 ක්ද, මොරටු මහ විද්‍යාලයේ හේෂාන් ආදිත්‍ය ලකුණු 32 කට කඩුලු 3 ක්ද දවාගනිමින් දක්ෂ පන්දු යැවීමක නිතර වූහ. ත්‍රිත්ව විදුහල - ඕවර 27 කදී කඩුලු 9 ක් දැවී 162 (ජෙෆ් වීරසිංහ 25, දිනිත් සිරිවර්ධන 24, හේෂාන් ආදිත්‍ය 32/3) මොරටු මහ විද්‍යාලය - ඕවර 19 කදී සියලු දෙනා දැවී 86 (අවන්ත සුලක්ෂණ 26, අබිෂේක් ආනන්දකුමාර 08/3, ෂේන් ගුණතිලක 18/2) - 036 